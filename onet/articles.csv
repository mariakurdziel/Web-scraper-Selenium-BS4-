title,description,text,image name
            Real Madryt - PSG: transmisja w tv online live stream. Gdzie oglądać Ligę Mistrzów? ,"Real Madryt - PSG to mecz 5. kolejki Ligi Mistrzów grupy A, który odbędzie się we wtorek 26 listopada. Zobacz, gdzie oglądać ten emocjonujący pojedynek. Transmisja spotkania dostępna w tv oraz online w Internecie. Początek rywalizacji o godzinie 21:00.","Po słabym początku w grupowych zmaganiach Real Madryt wyszedł na prostą i w dwóch ostatnich meczach Ligi Mistrzów zgarnął komplet punktów, nie tracąc przy tym nawet gola. Królewscy z siedmioma punktami zajmują drugie miejsce w grupie A. Ewentualne zwycięstwo nad PSG zapewni podopiecznym Zinedine Zidane'a awans do fazy pucharowej LM, niezależnie od pozostałych wyników w tej grupie. Real nie przegrał w fazie grupowej na własnym stadionie (wywalczył cztery ""oczka""), a ogółem na Santiago Bernabeu Królewscy nie odnotowali porażki w żadnym oficjalnym meczu od 19 maja (porażka z Betisem 0:2, w 38. kolejce LaLiga). Czy drużyna z Madrytu podtrzyma tę serię? 
PSG to (obok Bayernu Monachium) drużyna, która wywalczyła komplet 12 punktów w czterech meczach i ze spokojem może przygotowywać się do 1/8 finału LM. Gracze z Paryża nie stracili ani jednego gola w fazie grupowej. Bilans bramkowy tej ekipy to 10:0, a najlepszymi strzelcami są Icardi (4 trafienia) oraz Mbappe (3 gole). Zespół Thomasa Tuchela na dzisięć spotkań (w lidze oraz LM) wygrał aż dziewięć razy. W siedmiu z tych spotkań paryska drużyna nie traciła nawet bramki. PSG stanie przed szansą kontynuowania podwójnej serii w Lidze Mistrzów (zwycięstw oraz meczów bez straty gola). Czy im się to uda?
W pierwszym meczu na Parc des Princes w Paryżu PSG pewnie pokonało Real 3:0. Wówczas bramki dla francuskiej ekipy strzelali Di Maria (były gracz Realu) - dwie oraz Meunier. Teraz jednak Real gra u siebie, gdzie ma bardzo dobrą efektywność zdobywanych punktów. Mecz Real - PSG zapowiada się na niezwykle interesujący spektakl. Kto zwycięży? 
Mecz Ligi Mistrzów Real Madryt - PSG transmitowany będzie w telewizji na kanale Polsat Sport Premium 1. Transmisja także online live stream w Internecie na platformie ipla.tv. Początek spotkania na Estadio Santiago Bernabeu o godzinie 21:00, we wtorek 26 listopada.  
",mecz-psg-real-madryt.jpg
            Juventus Turyn - Atletico Madryt: transmisja w tv online live stream. Gdzie oglądać Ligę Mistrzów?,"Juventus Turyn - Atletico Madryt to spotkanie dwóch czołowych ekip grupy D Ligi Mistrzów. Sprawdź, gdzie oglądać występ Wojciecha Szczęsnego w ramach 5. kolejki LM. Transmisja w tv oraz online live stream w Internecie.","Juventus z 10 punktami na koncie jest liderem grupy D i awans do kolejnej rundy ma już pewny. Gracze z Turynu jeszcze nie zaznali goryczy porażki w fazie grupowej, wygrywając w trzech spotkaniach. Bilans bramkowy ekipy Maurizio Sarriego to 9:4, a jedynie Paulo Dybala trafiał do siatki więcej niż raz (dwukrotnie). Zespół z Włoch w dwóch domowych starciach jak dotąd zainkasował sześć punktów, strzelając pięć bramek, a tracąc tylko jedną. W poprzedniej kolejce po fantastycznej końcówce i golu rezerwowego Diego Costy w trzeciej minucie doliczonego czasu gry Juventus wygrał w Moskwie z Lokomotiwem 2:1. 
Atletico z dorobkiem siedmiu ""oczek"" zajmuje drugie miejsce w grupie i cztery punkty wyprzedza Lokomotiw oraz Bayer Leverkusen. Drużyna z Madrytu jeśli chce świętować awans do 1/8 finału LM już we wtorek bez oglądania się na wyniki rywali to musi pokonać turyńczyków, co nie będzie łatwym zadaniem. Do tej pory zespół Diego Simeone w potyczkach na boiskach rywali grał ze zmiennym szczęściem. Najpierw wygrał z Lokomotiwem 2:0, ale na początku listopada w swoim poprzednim meczu Ligi Mistrzów uległ Bayerowi 1:2. 
W pierwszym meczu pomiędzy Atletico a Juventusem w Madrycie padł remis 2:2. Piłkarze Starej Damy prowadzili jeszcze przed 70. minutą 2:0 po trafieniach Cuadrado oraz Matuidiego, ale Atletico zdołało wyrównać w końcówce za sprawą goli Savicia oraz Herrery w dziewięćdziesiątej minucie spotkania. Czy tym razem ponownie będziemy świadkami wielu bramek? 
Mecz Ligi Mistrzów Juventus - Atletico transmitowany będzie w telewizji na kanale Polsat Sport Premium 3. Online live stream dostępny także w Internecie i na aplikacji mobilnej platformy ipla.tv. Początek spotkania w Turynie we wtorek 26 listopada, o godzinie 21:00. 
",pilkarze-juventusu-turyn.jpg
            LM: Crvena zvezda - Bayern Monachium. Transmisja online live stream i tv. Gdzie oglądać? ,"Crvena zvezda - Bayern Monachium to spotkanie piątej kolejki fazy grupowej Ligi Mistrzów. Zobacz, gdzie oglądać występ Roberta Lewandowskiego. Transmisja w tv oraz online live stream w Internecie. Początek meczu grupy B w LM o godzinie 21:00.","Crvena zvezda to aktualnie trzecia drużyna grupy B Ligi Mistrzów z dorobkiem trzech punktów. Zespół z Belgradu odniósł jedno zwycięstwo (w meczu u siebie przeciwko Olympiakosowi było 3:1) oraz trzykrotnie schodził z murawy pokonany. Bilans bramkowy tej ekipy to 3:13. Teoretycznie piłkarze Vladana Milojevica mają szansę nawet na awans z drugiego miejsca, ale musieliby pokonać najpierw Bayern, a potem Olympiakos. W praktyce serbskiej drużynie trudno będzie zwyciężyć w starciu z silnym niemieckim rywalem i najpewniej Crvenie pozostanie walka o zajęcie trzeciej lokaty, która zapewni grę w Lidze Europy. 
Bayern wygrał wszystkie swoje spotkania, więc z 12 punktami jest już pewny awansu do kolejnej fazy rozgrywek. Bawarczycy imponują skutecznością i z 15 zdobytymi golami są najbardziej bramkostrzelną ekipą w Lidze Mistrzów. Sześć trafień jest dziełem Roberta Lewandowskiego. Polak strzelał w każdym meczu grupowym. Czy trafi do siatki rywala i tym razem? Cztery gole dla niemieckiej ekipy dołożył Serge Gnabry. W poprzednim spotkaniu LM Bayern u siebie wygrał z Olympiakosem 2:0. W meczu na Alianz Arenie monachijczycy pokonali Crvenę zvezdę 3:0 po bramkach Comana, Lewandowskiego i Muellera. 
Mecz 5. kolejki fazy grupowej Ligi Mistrzów Crvena zvezda - Bayern Monachium obejrzysz w telewizji oraz online w Internecie. Transmisja w tv na antenie Polsat Sport Premium 3, a początek meczu o godzinie 21:00. Online live stream dostępny w Internecie na ipla.tv. 
",robert-lewandowski.jpg
"            Zlatan Ibrahimović dostał ofertę od AC Milan, Krzysztof Piątek zagrożony","Według doniesień włoskich dziennikarzy AC Milan zaoferował Zlatanowi Ibrahimoviciowi kontrakt o wartości sześciu milionów euro. Szwed miałby w ataku zastąpić nieskutecznego Krzysztofa Piątka, ale eksperci przestrzegają, że to nie jest recepta na wszystkie bolączki drużyny.","Pierwszy niezwykle udany sezon w wykonaniu Krzysztofa Piątka odszedł już w zapomnienie. Polak z szerzej nieznanego napastnika stał się uwielbianym snajperem, ale teraz jego akcje spadają na tyle, że w Milanie szukają już zastępstwa na jego miejsce. Polski napastnik po 13. ligowych kolejkach ma w dorobku tylko trzy trafienia, w tym dwa z rzutów karnych.
Receptą na problemy AC Milan i alternatywą dla braku skuteczności Piątka może zostać Zlatan Ibrahimović. ""Ibra"" niedawno zakończył przygodę w Major League Soccer i jest do wzięcia z wolnego rynku bez konieczności płacenia odstępnego. Ekipa z Mediolanu ponoć już wystosowała do agenta piłkarza, który już kiedyś grał w Milanie, ofertę na sześć milionów euro za półtora roku gry (dwa do końca obecnego sezonu i cztery za pół kolejnego).
Informacje na ten temat śledzi i przekazuje serwis calciomercato.com, którego eksperci nie wierzą w powodzenie takiej roszady, biorąc w obronę Piątka ""Postawa polskiego snajpera jest słaba, ale to także wina wszystkich dookoła niego"". 35 milionów wydanych na Piątka uchodzi za złą inwestycję, ale to nie on jest zalążkiem problemów wielokrotnych mistrzów Włoch. Są nimi także słaba postawa pomocników, a także częste zmiany trenerów i meczowej strategii.
",zlatan-ibrahimovic.jpg
            LM: kto dziś gra w Lidze Mistrzów? O której godzinie mecze? Czy grają Polacy?,"Już dzisiaj odbędzie się osiem meczów 5. kolejki piłkarskiej Ligi Mistrzów. Sprawdź, kto dziś zagra, o której godzinie odbędą się mecze i czy grają Polacy. Pierwsze spotkania o 18:55.","We wtorek 26 listopada rozegrane zostaną mecze z grup: A, B, C i D. Najciekawiej zapowiadającym się spotkaniem jest rywalizacja niepokonanego PSG w wyjazdowym meczu z Realem Madryt (7 pkt) w grupie A. Ekipa z Paryża jest już pewna udziału w kolejnej rundzie, Real natomiast będzie chciał przypieczętować awans już po piątej kolejce, ale żeby tak się stało, musi zdobyć punkty w rywalizacji z francuskim zespołem. Drugą niepokonaną drużyną w tegorocznej LM jest Bayern Monachium. Drużyna Roberta Lewandowskiego zagra w Belgradzie z Crveną zvezdą. Czy lewy strzeli w piątym kolejnym meczu bramkę? W grupie D z kolei czeka nas spotkanie dwóch czołowych ekip - liderującego Juventusu Turyn (10 punktów) z drugim Atletico Madryt (7 pkt). Między słupkami Starej Damy wystąpi Wojciech Szczęsny. 
Zagrają też drużyny innych polskich zawodników. Ostatnia w tabeli grupy C Atalanta gościć będzie Dinamo Zagrzeb (Damian Kądzior). Zespół z Chorwacji jest trzeci i do końca rywalizować będzie z Szachtarem Donieck o miejsce premiujące awansem. Liczący się jeszcze w walce o 1/8 finału LM Lokomotiw Moskwa (Grzegorz Krychowiak, Maciej Rybus) podejmować będzie Bayer Leverkusen. Drużyna rosyjska jest trzecia w tabeli i w przypadku zwycięstwa nad niemieckim rywalem oraz porażki Atletico w Turynie w ostatniej kolejce walczyć będzie o awans w bezpośrednim starciu z madryckim zespołem. 
",luka-modric-real-madryt.jpg
"            Chimik Jużny - ŁKS Commercecon Łódź, relacja na żywo ",Relacja z meczu Ligi Mistrzyń siatkarek: Chimik Jużne - ŁKS Commercecon Łódź. Spotkanie rozpocznie się 26 listopada o godzinie 17:00.,,No image found
            Niko Kovac nie zostanie trenerem Herthy Berlin,Niko Kovac nie podejmie kolejnej pracy w tym sezonie. Chorwat po zwolnieniu z Bayernu Monachium ceni sobie czas wolny bez piłki nożnej. Na pewno nie zastąpi Ante Covicia w Hercie Berlin ze względu na bliskie relacje obu szkoleniowców. Zmiana trenera stołecznego klubu wydaje się jednak nieunikniona.,"Mija pierwszy miesiąc od zwolnienia Niko Kovaca z Bayernu Monachium. Chorwacki szkoleniowiec nie może narzekać jednak na brak ofert. Wciąż uważany jest za wysokiej klasy fachowca w Niemczech, a jego mariaż z bawarskim klubem od początku był skazywany na niepowodzenie. Już kilka dni po zwolnieniu łączono Kovaca z innymi zespołami Bundesligi. W podobnym czasie swoich szkoleniowców zwolnili 1. FSV Mainz 05 i 1. FC Koeln. Listę kandydatów robią również szefowie Herthy Berlin i Borussii Dortmund.
Ani do niemieckiego klubu, ani do żadnego innego Kovac nie trafi. Ponad rok spędzony w Monachium wykończył go fizycznie i mentalnie. Pracował intensywnie, na wysokich obrotach od godzin porannych do późnych wieczornych. Ostatniego dnia pracy na Sabener Strasse pojawił się przed 7., a odjechał po 21. Do Herthy chorwacki szkoleniowiec nie trafi z innych względów.
– Jest bliskim przyjacielem z Ante Coviciem. Na tyle bliskim, że jest ojcem chrzestnym Maurice'a syna Ante. Byłoby to okazaniem braku szacunku członkowi rodziny, przejąć po nim biuro. Niko nigdy nie podjąłby pracy jako następca przyjaciela. Wspierasz znajomych, a nie ich zastępujesz. Obecnie docenia czasu wolny bez piłki nożnej – mówi dla ""SportBilda"" osoba z bliskiego otoczenia Kovaca.
To, że zmieni się trener w Hercie pozostaje nieuniknione. Berlińczycy, mimo ogromnego zastrzyku gotówki, zawodzą w tym sezonie. Grają poniżej oczekiwań, a winny tego stanu rzeczy jest Cović. Nie potrafi wznieść personalnie lepszej drużyny aniżeli w poprzednim sezonie na wyższy poziom, co udawało się jego poprzednikowi Palowi Dardaiowi. Innym kandydatem do zastąpienia Covicia jest Bruno Labbadia, który pozostaje bez pracy od lata, gdy odszedł z VfL Wolfsburg.
",niko-kovac.jpg
            MP w boksie: Mateusz Masternak z pierwszym zwycięstwem,"Mateusz Masternak zwyciężył w swojej pierwszej walce na mistrzostwach Polski w boksie i awansował do ćwierćfinału. Jeśli ""Master"" triumfuje w całym turnieju, to pojedzie na igrzyska olimpijskie w Tokio.","Od poprzednich IO w Rio zawodowi pięściarze mogą brać udział w igrzyskach, pod warunkiem, że wywalczą na nie kwalifikację. Zmiana w przepisach otworzyła szansę Masternakowi, aby spełnił jedno ze swoich marzeń. – Wracam do boksu olimpijskiego, aby zdobyć medal w igrzyskach w Tokio. To moje wielkie marzenie – mówił kilka miesięcy temu ""Master"".
Aby to się stało 32-latek musi zwyciężyć w mistrzostwach Polski seniorów, które odbywają się w Opolu. Pierwszym rywalem byłego zawodowego mistrza Europy federacji EBU był Michał Szociński. Od początku starcia widać było kolosalną przewagę ""Mastera"", który cały czas napierał i dominował. W drugiej rundzie Masternak trafił mocnym prawym i po chwili sędzia zdecydował się przerwać pojedynek.
W ćwierćfinale turnieju do 91 kg przeciwnikiem doświadczonego polskiego pięściarza będzie brązowy medalista MP z 2017 roku Andrzej Kołton. Tytułu mistrza Polski wywalczonego w ubiegłym roku broni Michał Soczyński, z którym 32-latek może spotkać się dopiero w finale.
Mateusz Masternak zawodowy kontrakt podpisał w 2016 roku i obecnie ma na koncie 46 zawodowych pojedynków, z czego 41 wygrał. W 2012 wywalczył pas zawodowego mistrza Europy. Ostatnie zawodowe starcie przegrał z Yunierem Dorticosem, w ramach turnieju WBSS w kat. junior ciężkiej.
(AL)
",mateusz-masternak-po-lewej.jpg
"            Radosław Mozyrko odchodzi z Legii Warszawa, będzie pracował w Chelsea Londyn","Radosław Mozyrko, menadżer Akademii Legii, w styczniu przenosi się do Anglii. Od nowego roku będzie pracował w Chelsea Londyn, zostanie szefem skautów na Europę Środkową i Wschodnią.","Jego zadaniem będzie wyszukiwanie najbardziej utalentowanych piłkarzy w wieku 16-20 lat z tego regionu. Ma w tym wprawę, co udowodnił w ostatnich latach. Przy Łazienkowskiej pracuje od sierpnia 2016 roku i jest autorem nowego systemu szkolenia Legii, czego efekty widzimy już dziś. Coraz więcej wychowanków akademii trafia do pierwszego zespołu Legii. 
Obecnie w kadrze drużyny Aleksandara Vukovicia jest pięciu takich zawodników: Mateusz Wieteska, Radosław Majecki, Michał Karbownik, Maciej Rosołek i Mateusz Praszelik. Latem odszedł kolejny: Sebastian Szymański, na którym wicemistrzowie Polski zarobili 5,5 miliona euro.
Mozyrko trafił na Łazienkowską właśnie z Wysp Brytyjskich. Pracował jako trener grup młodzieżowych w Nottingham Forest, wcześniej, już w wieku 24 lat, został trenerem młodzieży w Manchesterze United. 
Wyrobił sobie w Anglii renomę, stąd zainteresowanie Chelsea. Negocjacje z The Blues trwały od dwóch miesięcy. Jak udało nam się ustalić, Mozyrko złożył już wypowiedzenie w Legii. Próbowaliśmy się z nim skontaktować, jednak do nowego roku nie chce się wypowiadać w tej kwestii.
",radoslaw-mozyrko.jpg
            MKOl popiera najsurowsze sankcje wobec Rosji,"Międzynarodowy Komitet Olimpijski opublikował we wtorek oświadczenie, w którym popiera najsurowsze sankcje w stosunku do Rosji uwikłanej w dopingowe skandale.","MKOl opowiada się za jak najsurowszymi sankcjami za manipulowanie wynikami badań dopingowych przeprowadzonych wśród sportowców tego kraju i wzywa stronę rosyjską do przekazania rezultatów wszystkich testów.
MKOl popiera także decyzje Światowej Agencji Antydopingowej (WADA), która umożliwia start rosyjskich sportowców w zawodach pod warunkiem udowodnienia, że nie są oni w żaden sposób zamieszani w sprawy dopingowe.
Propozycje panelu WADA zostaną przedstawione komitetowi wykonawczemu tej organizacji w Paryżu 9 grudnia. Przewidują one m.in. start Rosjan w letnich igrzyskach w Tokio 2020 i zimowych w Pekinie 2022 pod neutralną flagą. Sportowcy z Rosji mogą ubiegać się cały czas o neutralny status. Jeśli ich wniosek zostanie pozytywnie rozpatrzony, mogą brać udział w zawodach - także tych w randze mistrzowskiej. Nie mogą jednak wówczas ubierać się w narodowe barwy, a w przypadku zdobycia złotego medalu, nie gra się hymnu Rosji.
Panel zaleca także odsunięcie Rosji na okres czterech lat od organizacji imprez wielkiej rangi. 
",flagi-rosji-oraz-olimpijska.jpg
"            ""Mario Balotelli jest czarny..."". Rasistowski komentarz prezydenta Brescii","Mario Balotelli nie ma łatwo, gdyż co jakiś czas musi zmagać się z rasistowskimi obelgami ze strony kibiców, a teraz zawodnik Brescii został obrażony przez prezydenta klubu, Massimo Cellino. Mężczyzna swoją ostatnią wypowiedzią na temat Włocha wywołał zamieszanie w mediach.","- Mario Balotelli jest czarny, ale próbuje się wybielić. To jednak sprawia mu duże trudności - powiedział podczas konferencji prasowej Massimo Cellino na temat byłego gracza OGC Nice. Wypowiedź prezydenta klubu, w którym obecnie gra Włoch wywołała poruszenie w mediach. Cellino nie wyjaśnił, o co chodziło w jego wypowiedzi, przez co słowa te zostały uznane za obrażające piłkarza.
Chwilę po tym, jak wokół słów Massimo Cellino zrobiło się zamieszanie, klub wydał specjalne oświadczenie. W nim zaznaczył, że prezydent Bresci sobie żartował... A jego ""dowcip"" został źle zrozumiany.
- Wypowiedź prezydenta Massimo Cellino o Mario Balotellim Brescia uważa za źle zrozumiany żart. Oświadczenie to zostało wydane ze względu na ochronę zawodnika i nadmierne nagłośnienie sprawy przez media - napisano w komunikacie klubu.
",mario-balotelli.jpg
            Dziewięcioro Polaków wystąpi w PŚ w short tracku,"Dziewięcioro reprezentantów Polski, w tym Natalia Maliszewska, wystąpi w zawodach Pucharu Świata w short tracku, które odbędą się w Azji: w dniach 29 listopada – 1 grudnia w Nagoi oraz 6-8 grudnia w Szanghaju. To ostatnie tegoroczne imprezy cyklu.","– W Japonii i Chinach startować będą: siostry Natalia i Patrycja Maliszewskie, Nikola Mazur, Kamila Stormowska i Gabriela Topolska oraz Paweł Adamski, Rafał Anikiej, Mateusz Krzemiński i Łukasz Kuczyński – poinformował dyrektor sportowy Polskiego Związku Łyżwiarstwa Szybkiego Konrad Niedźwiedzki.
Pucharowy sezon rozpoczął się na początku listopada w Salt Lake City i Montrealu. W Stanach Zjednoczonych Natalia Maliszewska zajęła czwarte miejsce na 500 m, zaś w drugim wyścigu na tym dystansie została zdyskwalifikowana w półfinale. Polka spowodowała upadek Włoszki Arianny Fontany. Natomiast w Kanadzie łyżwiarka Juvenii Białystok zajęła trzecie miejsce.
W klasyfikacji Pucharu Świata na 500 m Maliszewska plasuje się na piątej pozycji - 12 862 pkt. Prowadzi Włoszka Martina Valcepina 23 120, przed Kanadyjką Kim Boutin 20 000, Holenderką Yarą van Kerkhof 14 193 i Chinką Qu Chunyu 12 955.
24-letnia reprezentantka Polski jest aktualną mistrzynią Europy i srebrną medalistką ubiegłorocznych mistrzostw świata w tej konkurencji. W poprzednim sezonie triumfowała też w punktacji generalnej PŚ.
Kolejne zawody PŚ na krótkim torze odbędą się od 7 do 9 lutego w Dreźnie oraz 14-16 lutego w Dordrechcie. Głównymi imprezami sezonu będą ME w Debreczynie 24-26 stycznia (w 2021 roku ME zorganizuje Tomaszów Mazowiecki) i MŚ w Seulu 13-15 marca.
",natalia-maliszewska.jpg
            Ilja Zacharow zdyskwalifikowany za unikanie kontroli dopingowej,Złoty i srebrny medalista igrzysk olimpijskich w Londynie w 2012 roku w skokach do wody Rosjanin Ilja Zacharow został zdyskwalifikowany na 18 miesięcy za unikanie kontroli antydopingowej.,"– Zacharow nie stawił się do kontroli 17 lutego, 11 lipca i 21 października. Kara biegnie od 22 listopada – powiedział prezes Rosyjskiego Związku Skoków do Wody Aleksiej Własenko.
– Nigdy nie miałem problemów z dopingiem. Moją winą jest to, że przegapiłem stawienie się do kontroli – utrzymuje 28-letni sportowiec, który z powodu kontuzji kolana nie startował w lipcowym czempionacie globu w południowokoreańskim Gwangju.
W Londynie Zacharow zdobył złoty medal w skokach z trampoliny trzymetrowej indywidualnie oraz srebrny w skokach synchronicznych z Jewgienijem Kuzniecowem. Występ w kolejnych igrzyskach w Rio de Janeiro był dla niego nieudany, zajął bowiem ostatnie miejsce.
W dorobku Rosjanina są ponadto dwa srebrne medale mistrzostw świata, 11 krążków mistrzostw Europy oraz cztery zdobyte w Uniwersjadach
",ilija-zacharow.jpg
"            Zlatan Ibrahimović - miał być AC Milan, a będzie Hammarby IF? ","W listopadzie Zlatan Ibrahimović po dwóch latach pożegnał się z Los Angeles Galaxy. Teraz były reprezentant Szwecji na swoim profilu na Instagramie rozbudził emocje, sugerując, że wkrótce będzie występował w barwach Hammarby IF, choć wiele wskazywało na to, że trafi do AC Milan.","Do niedawna spekulowano, że ""Ibra"" może wrócić do AC Milan, klubu, w którym gra Krzysztof Piątek, a w barwach, którego występował w latach 2010-2012. Teraz Szwed na swoim profilu na portalu społecznościowym zamieścił wpis, w którym oznaczył trzeci zespół szwedzkiej ligi oraz krótkie nagranie. Na pokazanym przez Zlatana Ibrahimovicia filmiku widać koszulkę Hammarby IF, na której widnieje nazwisko piłkarza.
Czyżby tym wpisem Zlatan Ibrahimović chciał ogłosić swój transfer, czy może po prostu kolejny raz chce wzbudzić zainteresowanie wokół swojej osoby? O tym zapewne przekonamy się już wkrótce...
Zlatan Ibrahimović swój piłkarski talent pokazywał, grając w takich drużynach jak Malmoe FF, Ajaks Amsterdam, Juventus Turyn, Inter Mediolan, FC Barcelona, Paris Saint-Germain, czy Manchester United. ""Ibra"" przez lata był też reprezentantem Szwecji. W barwach drużyny narodowej rozegrał 116 meczów, w których strzelił 62 bramki. Ostatnie dwa lata grał w Major League Soccer, gdzie reprezentował barwy Los Angeles Galaxy. W MLS wystąpił 53 meczach, zdobył 52 bramki i miał 17 asyst.
",zlatan-ibrahimovic-trafi-do-hammarby-if.jpg
            Adam Dosz: wytrzymałem końcówki setów w Zawierciu,"Pierwszy raz w karierze 23-letni Adam Dosz (Poltarex Pogoń Lębork) zwyciężył w Grand Prix Polski tenisistów stołowych. ""Wytrzymałem końcówki setów. Wiele z nich kończyłem na przewagi"" - powiedział PAP po wygraniu wszystkich ośmiu meczów w Zawierciu.","Dosz nie był zaliczany do faworytów turnieju, zresztą rozstawiony został z odległym numerem 17. Dotychczas w seniorskich zawodach GP najwyżej dotarł do ćwierćfinału. Tymczasem sensacyjnie triumfował, a pięć pojedynków, w tym półfinałowy i finałowy, zakończył po maksymalnej liczbie setów - pięciu w eliminacjach i siedmiu w fazie pucharowej. Zawiercie sprzyja jednak niespodziankom, bowiem w 2006 roku tytuł mistrza Polski w singlu wywalczył Jakub Kosowski.
""O moim sukcesie zadecydowała wysoka forma. W ważnych momentach nie popełniałem prostych błędów, dobrze odbierałem serwis, grałem na dużym ryzyku i starałem się za wszelką cenę pierwszy wyprowadzać atak"" - stwierdził Dosz.
W rundzie grupowej pokonał byłego wicemistrza kraju Konrada Kulpę oraz Damiana Krefta po 3:2, a także Artura Grelę i Szymona Kolasę po 3:0. W 1/8 finału wygrał z Kamilem Nalepą 4:3, w ćwierćfinale z Szymonem Malickim 4:2, w półfinale z Robertem Florasem 4:3 i w finale z brązowym medalistą tegorocznych MP Piotrem Chodorskim 4:3.
""W grupie z Konradem Kulpą przegrywałem 0:2, ale udało mi się ostatecznie rozstrzygnąć mecz na swoją korzyść. Później bardzo trudny i zacięty był mecz z Kamilem Nalepą. O strefę medalową zmierzyłem się z Szymkiem Malickim, z którym mam bilans remisowy, ale ostatnio w MP górą był rywal. W decydujących grach spotkałem się z przeciwnikami, z którymi wcześniej nie wygrywałem. W Zawierciu triumfowałem po siedmiosetowych potyczkach"" - przyznał pingpongista Poltarex Pogoni.
W superlidze beniaminek z Lęborka zajmuje przedostatnie, 11. miejsce. Do tej pory zwyciężył w jednym z ośmiu spotkań i zgromadził pięć punktów. Do końca pierwszej rundy pozostały mu trzy mecze, w tym o ""sześć oczek"" z zamykającą tabelę Wartą Kostrzyn nad Odrą (3 pkt), w składzie z młodszym bratem Adama, 21-letnim Sławomirem Doszem.
""Rozmawialiśmy ze Sławkiem o niedzielnym meczu, obaj zdajemy sobie sprawę, że jest to gra praktycznie o wszystko. Przegrana drużyna będzie miała znacznie mniejsze szanse na pozostanie w superlidze. W ubiegłym sezonie, w pierwszej lidze, pokonałem brata w Lęborku, zaś wcześniej to on zwyciężył w Grand Prix. Wiele zależy od ustawienia, ale możliwe, że zagramy przeciwko sobie 1 grudnia"" - dodał Adam Dosz (bilans w elicie 2-6), który łączy sport ze studiami w Wyższej Szkole Administracji i Biznesu w Gdyni. Z kolei Sławomir Dosz uczy się na Politechnice Gdańskiej.
W historii superligi zdarzyło się spotkanie z udziałem ekipy z Lęborka (przeciwko zespołowi z Bytomia), w którym wystąpili trzej bracia Doszowie: Adam, Sławomir i Dariusz. Ostatni z wymienionych obecnie jest zawodnikiem drugoligowego klubu z Sierakowic.
",adam-dosz.jpg
            Przemysław Kulig przed galą Babilon Promotion w Raszynie,"- Chcę pokazać, że potrafię wygrywać z większymi i silniejszymi od siebie. I mam nadzieję, że siła ciosu pomoże mi na ringach zawodowych – mówi Przemysław Kulig, który podczas mistrzostw Polski w 2018 roku znokautował Adriana Sikorę, a w drugiej walce też miał rywala na deskach. W debiucie 30 listopada na gali Tomasza Babilońskiego ""Babilon Promotion"" w Raszynie spotka się z wywodzącym się z MMA Damianem ""Kazubą"" Tarabaszem.","- Potrafiłem nokautować w boksie amatorskim, ale czy tak będzie w zawodowym? Wkrótce się przekonamy. O nokaucie podczas MP w Karlinie zrobiło się głośno, bowiem byłem naturalnym półciężkim, ważyłem ok. 82 kg, a wystąpiłem w wadze ciężkiej. W drugim pojedynku też mocno trafiłem Marcina Skrzypka, ale zdołał się podnieść i wygrałem na punkty. Na deskach miałem również bardzo dobrego reprezentanta Niemiec w meczu towarzyskim, ale tamtą walkę przegrałem 1:2 na punkty. Wierzę, że moja siła ciosu będzie moim atutem w profesjonalnej karierze. Najlepiej wychodzą mi takie bite z luzu – powiedział 26-letni Przemysław Kulig.
Bokser pochodzący z Konina ma w dorobku brązowy medal mistrzostw Polski juniorów i dwukrotnie był mistrzem Wielkopolski juniorów. Podczas Grand Prix Seniorów PZB w Grudziądzu w 2012 roku wygrał trzy walki, w tym jedną wskutek poddania rywala i sięgnął po srebro, mimo że jeszcze był juniorem. W seniorach boksował m.in. z Kamilem Szeremetą, Michałem Soczyńskim, Bartłomiejem Gołębiewskim i Tomaszem Niedźwieckim, a najlepszymi wynikami w MP były awanse do ćwierćfinałów, od wagi średniej do ciężkiej.
- Zawodowy debiut miał nastąpić na początku tego roku w Poznaniu, a na przeciwnika był wyznaczony... Damian Tarabasz (1-2). Niestety kontuzja łokcia sprawiła, że musiałem poddać się zabiegowi, potem żmudnej rehabilitacji, ale jestem już gotowy do walki. Delikatnie z treningami ruszyłem w wakacje, zaś od jesieni ćwiczę na pełnych obrotach. Ostatni pojedynek stoczyłem kilkanaście miesięcy temu, dlatego pierwszy występ wśród profesjonalistów to jednocześnie powrót na ring po długiej przerwie. Jestem dobrej myśli, a moja siła ciosu może być jeszcze większa – zapowiedział.
Walka w sobotę w Hali Centrum Sportu w Raszynie ma się odbyć w umownym limicie -84kg. – Rok temu widziałem Tarabasza w przegranej walce z Pawłem Czyżykiem w Koninie. Może być ode mnie większy fizycznie, ale to nie problem. Wielokrotnie mierzyłem się z takimi rywalami, a zresztą w ostatnim roku w amatorce chciałem spróbować sił w wadze ciężkiej. W lidze z konieczności czasem też rywalizowałem w limicie -91kg z cięższymi od siebie po 10-15 kg – dodał Przemysław Kulig.
Pięściarstwa uczył się w Zagłębiu Konin u trenerów Dariusza Kasprzaka, Mirosława Bobrowskiego i nieżyjącego Pawła Podlasa. Potem boksował w barwach PKB Poznań i po powrocie do Konina w klubie Copacabana, m.in. z innym zawodowcem Kamilem Gardzielikiem. W narożniku w Raszynie Przemysławowi Kuligowi będzie pomagał Wojciech Nowiński, z którym przygotowuje się do zawodowego debiutu.
- Już pierwsza walka pokaże jaką drogą będę mógł pójść w zawodowej karierze. Sportowych wyzwań się nie obawiam, ręka też powinna wytrzymać, a czy wyjdzie nokautujący cios? Zobaczymy w sobotę – przyznał.
Tomasz Babiloński, który współpracuje m.in. z Krzysztofem Głowackim i Michałem Cieślakiem, wciąż szuka utalentowanych bokserów. W Raszynie na jego gali zadebiutują też Patryk Trochimiak, Łukasz Stanioch i Jan Lodzik. Kto z nich zrobi największą karierę? W walce wieczoru twardy górnik Robert Talarek spotka się z mocnym Ukraińcem Oleksandrem Streckim. Bardzo ciekawy sprawdzian czeka Wiktorię Sądej, która będzie walczyła z Brytyjką Dani Hodges. Do pięściarstwa wraca Patryk Boruta, kuzyn byłego pretendenta do tytułu mistrza świata Pawła Głażewskiego.
",przemyslaw-kulig-l-i-damian-tarabasz.jpg
        KSW 52: Karolina Owczarz vs Aleksandra Rola,"Zapowiedź walki Karoliny Owczarz z Aleksandrą Rolą, która odbędzie się na gali KSW 52 w Gliwicach. Starcie obu pań wzbudza wiele emocji, a same zawodniczki nie darzą się szczególną sympatią.",,No image found
            PŚ w kombinacji: inauguracja w Kuusamo: wystartują Polacy,W inauguracyjnych zawodach Pucharu Świata w kombinacji norweskiej w fińskim Kuusamo w najbliższy weekend z Polaków wystąpią tylko Adam Cieślar i Szczepan Kupczak. W kalendarzu sezonu są 24 starty.,"– W Kuusamo wystąpią tylko mistrz Polski Adam Cieślar (AZS AWF Katowice) i jego kolega klubowy Szczepan Kupczak. Po zawodach w Finlandii obaj pojadą na kolejną imprezę cyklu w norweskim Lillehammer (7-8 grudnia). Paweł Twardosz (Olimpijczyk Gilowice) ma problemy z wagą, natomiast Piotr Kudzia (Klimczok Bystra) i trenujący poza kadrą Wojciech Marusarz (AZS Zakopane) nie prezentują odpowiedniej formy, by wziąć udział w zawodach Pucharu Świata – powiedział trener główny kadry narodowej w kombinacji norweskiej Tomasz Pochwała.
Zawodnicy mają za sobą treningi ze skoczkami na początku listopada oraz zgrupowania we włoskim Livigno i w Zakopanem. Jeśli wiatr pozwoli, dwuboiści przed wylotem w środę do Finlandii zaliczą jeszcze trening na skoczni w Wiśle-Malince, choć każdy z nich wykonał przed nowym sezonem już po 250 prób.
W sezonie 2019/20 w kalendarzu są 24 zawody, które zostaną rozegrane w 11 ośrodkach w sześciu krajach (Austria, Estonia, Finlandia, Niemcy, Norwegia i Włochy).
Klasyfikację generalną PŚ w poprzednim sezonie wygrał Norweg Jarl Magnus Riiber, wyprzedzając Japończyka Akito Watabe o 625 oraz Austriaka Franza-Josefa Rehrla o 677 punktów. Riiber jest pierwszym od 18 lat reprezentantem tego kraju, który zdobył Kryształowa Kulę.
Najwyżej z biało-czerwonych sklasyfikowany był Kupczak - 35. miejsce. Cieślar był 42., a 53. pozycję zajął Paweł Słowiok 53, który zdecydował się zakończyć karierę i został trenerem w KS Chochołów. Był dwukrotnie złotym i tyle samo razy brązowym medalistą Uniwersjady oraz zdobywcą jednego złotego i dwóch srebrnych medali w Olimpijskim Festiwalu Młodzieży Europy.
Kalendarz imprez PŚ w sezonie 2019/20 w kombinacji norweskiej
2019
----
29.11   Kuusamo (Finlandia)  - HS 142 - Gundersen 5 km
30.11   Kuusamo        - HS 142 - Gundersen 10 km
 1.12   Kuusamo        - HS 142 - Gundersen 10 km 
 7.12   Lillehammer (Norwegia) - HS 98 - konkurs drużynowy
 8.12   Lillehammer      - HS 140 - Gundersen 10 km   
21.12   Ramsau (Austria)    - HS 96 - Gundersen 10 km
22.12   Ramsau         - HS 96 - Gundersen 10 km  
2020
----
10.1    Val di Fiemme (Włochy) - HS 134 - Gundersen 10 km
11.1    Val di Fiemme     - HS 134 - Gundersen 10 km
12.1    Val di Fiemme     - HS 134 - sprint drużynowy
25.1    Oberstdorf (Niemcy)  - HS 140 - konkurs drużynowy
26.1    Oberstdorf       - HS 140 - Gundersen 10 km
31.1    Seefeld (Austria)   - HS 109 - Gundersen 5km
 1.2    Seefeld        - HS 109 - Gundersen 10 km
 2.2    Seefeld        - HS 109 - Gundersen 10 km
 8.2    Otepaeae (Estonia)   - HS 100 - Gundersen 10 km
 9.2    Otepaeae        - HS 100 - Gundersen 10 km
22.2    Trondheim (Norwegia)  - HS 138 - Gundersen 10 km
23.2    Trondheim       - HS 138 - Gundersen 10 km
29.2    Lahti (Finlandia)   - HS 130 - Gundersen 10 km
 1.3    Lahti         - HS 130 - Gundersen 10 km
 7.3    Oslo (Norwegia)    - HS 134 - Gundersen 10 km
14.3    Schonach (Niemcy)   - HS 106 - Gundersen 10 km
15.3    Schonach        - HS 106 - Gundersen 15 km            
Klasyfikacja końcowa PŚ w sezonie 2018/19:
 1. Jarl Magnus Riiber (Norwegia) 1518 pkt
 2. Akito Watabe (Japnia)      893
 3. Franz-Josef Rehrl (Austria)   841
 4. Johannes Rydzek (Niemcy)    806
 5. Vinzenz Geiger (Niemcy)     803 
 6. Mario Seidl (Austria)      729
...
35. Szczepan Kupczak (Polska)    88
42. Adam Cieślar (Polska)      52
53. Paweł Słowiok (Polska)      30
Zdobywcy Pucharu Świata od 2001 roku:
2000/01 Felix Gottwald (Austria)
2001/02 Ronny Ackermann (Niemcy)
2002/03 Ackermann
2003/04 Hannu Manninen (Finlandia)
2004/05 Manninen
2005/06 Manninen
2006/07 Manninen
2007/08 Ackermann
2008/09 Anssi Koivuranta (Finlandia)
2009/10 Jason Lamy Chappuis (Francja)
2010/11 Chappuis
2011/12 Chappuis
2012/13 Eric Frenzel (Niemcy)
2013/14 Frenzel
2014/15 Frenzel
2015/16 Frenzel
2016/17 Frenzel
2017/18 Akito Watabe (Japonia)
2018/19 Jarl Magnus Riiber (Norwegia)
",skocznia-w-kuusamo.jpg
"            Siatkówka. Liga Mistrzów kobiet: wyniki, tabela, terminarz po 1 kolejce ","W Lidze Mistrzyń w siatkówce kobiet swoje drugie spotkania rozegrają w tym tygodniu dwie łódzkie ekipy: ŁKS Commercecon oraz Grot Budowlani. Zobacz dotychczasowe wyniki, tabele oraz terminarz meczów LM tych drużyn. ŁKS gra we wtorek 26 listopada, a Budowlani w czwartek 28 listopada.","Polskie drużyny udanie rozpoczęły zmagania w fazie grupowej Ligi Mistrzów 2019/20. Obie łódzkie ekipy triumfowały w swoich spotkaniach. Grot Budowlani ograły fiński LP Viesti 3:1 w domowym meczu grupy A, z kolei ŁKS Commercecon po emocjonującym pięciosetowym pojedynku uporał się z niemieckim Stuttgartem 3:2 w ramach rywalizacji w grupie C.
Tym razem polskie zespoły czekają wyjazdowe starcia. ŁKS Commercecon we wtorek 26 listopada o godzinie 17:00 zagra z ukraińskim zespołem Chimikiem Jużne, który przegrał w słabym stylu na inaugurację 0:3 z włoską Novarą. Grot Budowlani staną przed zdecydowanie trudniejszym zadaniem w czwartkowym (28 listopada) meczu z tureckim Fenerbahce, które będzie podrażnione po porażce 2:3 z inną ekipą ze Stambułu - Eczacibasi. Początek tego starcia o godzinie 17:00.
Tabela grupy A (Grot Budowlani Łódź):
Tabela grupy C (ŁKS Commercecon Łódź):
Wtorek, 26 listopada
17:00 Chimik - ŁKS Commercecon - grupa C Ligi Mistrzyń
18:00 Viesti - Eczacibasi - grupa A Ligi Mistrzyń
Środa, 27 listopada 
19:00 Stuttgart - Novara - grupa C Ligi Mistrzyń
Czwartek, 28 listopada
17:00 Fenerbahce - Grot Budowlani - grupa A Ligi Mistrzyń
",grot-budowlani-lodz.jpg
        Arkadiusz Reca nie wykorzystał świetnej sytuacji. SPAL - Genoa 1:1,"Arkadiusz Reca w końcówce pierwszej połowy meczu SPAL - Genoa zmarnował doskonałą okazję, na zdobycie bramki. Mecz zakończył się remisem 1:1. Zobacz niewykorzystaną szansę reprezentanta Polski.",,No image found
            Otylia Jędrzejczak i inne gwiazdy na premierze jej książki,"W poniedziałek w Warszawie odbyła się premiera książki Otylii Jędrzejczak pod tytułem: ""Otylia, moja historia"". Podczas spotkania mistrzyni olimpijska opowiadała o swojej książce i rozdawała autografy. Na premierze wspomnianej pozycji pojawiło się wiele gwiazd. Koniecznie zobaczcie, kto przybył na spotkanie z byłą pływaczką.",,otylia-jedrzejczak.jpg
"            FC Barcelona: Leo Messi do Neymara. ""Wróć do nas. Za 2 lata ustąpię ci miejsca"" | Liga Mistrzów, LaLiga","Czy Neymar wróci do FC Barcelona? Temat ten powraca we francuskich i hiszpańskich mediach dość regularnie, a teraz podsycił to jeszcze Lionel Messi, który zaapelował do Brazylijczyka o zmianę klubu.","Francuski dziennik „France Football” dotarł do wiadomości, którą Lionel Messi wysłał Neymarowi poprzez jeden z komunikatorów internetowych. - Tylko wspólnie możemy wygrać Ligę Mistrzów - miał napisać Messi do Neymara po półfinałach ostatniej edycji Champions League. Barcelona przegrała w nich 0:4 i pomimo wygrania 3:0 w pierwszym spotkaniu odpadła z rozgrywek. PSG z kolei odpadło już w 1/8 finału, gdy zostało wyeliminowane przez Manchester United. Te wyniki miały skłonić Messiego do twierdzenia, że Neymar bez Barcelony nie wygra Ligi Mistrzów, a Barcelona nie dokona tego bez Neymara.
To jednak nie wszystko, bo w wiadomości Messi miał też obiecać Neymarowi rolę lidera zespołu, którą miałby niedługo przejąć. - Chciałbym, żebyś wrócił. Za dwa lata odejdę i ustąpię ci miejsca, będziesz najważniejszą postacią Barcelony - miał napisać kapitan Barcelony.
Wiadomości od 32-letniego Argentyńczyka miały dać do myślenia Neymarowi, a dowiedziała się o tym także część drużyny PSG. Według ustaleń „France Football” Marco Verratti i Kylian Mbappe nalegają co jakiś czas na Brazylijczyka, by pozostał w Paryżu, zamiast wracać do Barcelony, gdzie mógłby być nieszczęśliwy.
Neymar w Barcelonie grał już w lata 2013-2017 i za rekordowe 222 miliony euro przeszedł do Paris St. Germain. Z Katalończykami wygrał Ligę Mistrzów, Klubowe Mistrzostwo Świata, dwa mistrzostwa Hiszpanii i trzy Puchary Króla, a z PSG zwyciężał tylko w krajowych rozgrywkach. Jednym z powodów odejścia do Francji miało być pozostawanie w cieniu Messiego. Czy spodziewane odejście kapitana Barcelony sprawi, że Neymar powróci do Hiszpanii?
",neymar.jpg
            PKO Bank Polski zarobił dzięki Ekstraklasie,"Ekstraklasa wygenerowała dla PKO Banku Polskiego 94 mln zł w postaci ekwiwalentu reklamowego w okresie lipiec-październik 2019 r. Przez 3,5 miesiąca od startu rozgrywek na temat sponsora tytularnego w kontekście najwyższej polskiej ligi piłkarskiej ukazało się ponad 37,7 tys. publikacji.","Według raportu agencji Sponsoring Insight największy ekwiwalent reklamowy dla PKO Banku Polskiego pod kątem Ekstraklasy wypracowała telewizja, gdzie ukazało się 4,4 tys. materiałów. Liczba ta uwzględnia transmisje meczowe, z których wliczane są fragmenty z wystarczająco dużą widocznością marki. Wartość materiałów telewizyjnych wyniosła prawie 49 mln zł. Najwięcej publikacji na temat sponsora tytularnego ukazało się natomiast w Internecie. Liczba wzmianek w tym kanale, łącznie z social media, przekroczyła 30,6 tys., generując 38 mln zł ekwiwalentu reklamowego. W prasie ukazało się 2,1 tys. artykułów, których wartość reklamowa sięgnęła 5,6 mln zł. W radiu marka PKO Bank Polski w kontekście Ekstraklasy pojawiła się ponad 620 razy, co odpowiada wartości 1,5 mln zł ekwiwalentu reklamowego.
- Konsekwentnie rozwijająca się biznesowo i profesjonalizująca Ekstraklasa jest coraz bardziej atrakcyjna dla sponsorów pod kątem marketingowym. Jest przy tym bardzo silna medialnie, gwarantując szeroką, a przede wszystkim wartościową ekspozycję w materiałach prasowych czy telewizyjnych. Potwierdza to również imponujący ekwiwalent wypracowany w tak krótkim czasie dla naszego partnera tytularnego: PKO Banku Polskiego. Od startu sezonu wielokrotnie przekroczył on roczną wartość kontraktu. A to nie koniec dobrych efektów inwestowania w profesjonalną piłkę klubową, bo należy pamiętać, że to jedynie wartość ekwiwalentu wygenerowana przez media. Każda kolejka Ekstraklasy gromadzi tysiące kibiców na stadionach i wokół klubów Ekstraklasy, gdzie również promowana jest marka naszego partnera. To pozwala nam szacować, że wartość efektów naszej współpracy jest znacznie wyższa – zaznacza Marcin Mikucki, Dyrektor Departamentu Komunikacji, Marketingu i Sprzedaży w Ekstraklasie S.A.
PKO Bank Polski jest sponsorem tytularnym Ekstraklasy od startu sezonu 2019/2020. W rezultacie marka partnera obecna jest na wszystkich 296 meczach, a logotyp rozgrywek PKO Bank Polski Ekstraklasy prezentowany jest m.in. na koszulkach piłkarzy, w przestrzeni reklamowej wszystkich szesnastu stadionów, w trakcie transmisji telewizyjnych meczów, a także na wszystkich kanałach komunikacji prowadzonych przez kluby i ligę. W oficjalnej aplikacji mobilnej Ekstraklasy PKO Bank Polski jest partnerem quizów będących połączeniem rywalizacji i edukacji na temat polskiej ligi. W ramach współpracy z Ekstraklasą PKO Bank Polski realizuje również szereg projektów dodatkowych dla klubów, piłkarzy, a także kibiców, m.in. program partnerski, który umożliwia pozyskanie znaczących środków finansowych, autorską kategorię nagrody dla Młodzieżowca Miesiąca, emisję oficjalnych kart Klubów Ekstraklasy czy projekt dla kibiców – klientów banku: Kanapa Kibica.
- Wyniki wskazujące na tak wysoki ekwiwalent reklamowy, potwierdzają nasze wnioski będące rezultatem wielomiesięcznych analiz i dokładnych badań rynku. Przeprowadzaliśmy je na miesiące przed zawarciem współpracy z Ekstraklasą S.A. Chcieliśmy nie tylko bardzo aktywnie wesprzeć polską piłkę nożną, by ta na przestrzeni najbliższych lat mogła w wydaniu klubowym odrodzić się i na arenie europejskiej osiągać dobre wyniki, ale również szukaliśmy instytucji, która odpowiadałaby wadze i wynikom PKO Banku Polskiego – bezdyskusyjnego lidera branży bankowej. Rozgrywki Ekstraklasy są najpopularniejszymi zmaganiami ligowymi w Polsce bez względu na rodzaj uprawianej dyscypliny, a piłka nożna jest najatrakcyjniejszym sportem w naszym kraju, dlatego tym mocniej stawiamy na jej rozwój i pracę u podstaw, której jesteśmy popularyzatorami. Bardzo nas cieszy, że 94 mln zł ekwiwalentu reklamowego zbiega się z wejściem w życie nowej inicjatywy Programu Partnerskiego PKO Banku Polskiego, dzięki któremu kluby Ekstraklasy mogą zyskać na przestrzeni trzech lat kolejne 60 mln zł - podkreśla Mariusz Chłopik, Dyrektor Biura Ekstraklasy i Gamingu w PKO Banku Polskim.
Badanie efektywności ekspozycji sponsoringowej w mediach realizowane przez Sponsoring Insight objęło materiały redakcyjne w prasie, Internecie, radiu, telewizji oraz social media w okresie lipiec-październik 2019, w których pojawiła się nazwa lub logotyp sponsora tytularnego Ekstraklasy – PKO Banku Polskiego. Przy wycenie pod uwagę brane były m.in. wielkość, czas trwania i popularność materiału, liczba, lokalizacja i kategoria ekspozycji, cena spotu, strony reklamowej, CPT i CPC, a także dane telemetryczne.
",pko-ekstraklasa.jpg
            Puchar Świata: kadra Polski w biathlonie ogłoszona,"Polski Związek Biahtlonu ogłosił kadrę polskich zawodników na zawody w Oestersund, które zainaugurują nowy sezon Pucharu Świata.","Trenerzy polskich reprezentacji biathlonu nie zaskoczyli wyborem kadr na pierwsze zawody nowego sezonu Pucharu Świata. Spośród kobiet do Szwecji pojadą Monika Hojnisz-Staręga, Magdalena Gwizdoń, Kinga Zbylut i Kamila Żuk. Spośród zawodniczek, które ostatnio trenowały z pierwszą reprezentacją w Oestersund zabraknie Karoliny Pitoń i Joanny Jakieły.
Dla Gwizdoń zaś zawody w Oestersund będą początkiem 25. sezonu w karierze. W Pucharze Świata polska biathlonistka zadebiutowała w sezonie 1995/1996. Najbardziej udany był dla niej sezon 2012/2013, gdy zajęła 15. miejsce w klasyfikacji generalnej. 
Zawody w Szwecji będą również istotne z powodu debiutu nowego trenera kobiet. Od tego sezonu jest nim Michael Greis, dawniej słynny niemieckie biatlhonista, trzykrotny mistrz olimpijski. Karierę zakończył w 2012 roku po zawodach w Östersund.
W zawodach mężczyzn Polskę reprezentować będą Grzegorz Guzik, Mateusz Janik, Andrzej Nędza-Kubiniec oraz Łukasz Szczurek. W zawodach indywidualnych wystartuje tylko trzech z nich, ponieważ z uwagi na słabe wyniki Polaków w ubiegłym sezonie, taka kwota startowa przysługuje Polakom.
Zawody w Oestersund zainaugurują sezon 2019/2020 biathlonowego Pucharu Świata. Kryształowych kul bronią Dorothea Wierer (Włoszka) i Johannes Thingnes Bo (Norweg). Zawody w Szwecji rozpoczną się sztafetami mieszanymi 30 listopada i potrwają do 8 grudnia.
",monika-hojnisz.jpg
            Skoki narciarskie. Daniel Andre Tande zaskakującym zwycięzcą PŚ w Wiśle,"Daniel Andre Tande to postać doskonale znana kibicom skoków narciarskich. To aktualny mistrz świata w lotach, a także mistrz olimpijski w drużynie. Mimo tak wielkich sukcesów jego zwycięstwo w inauguracyjnych zawodach Pucharu Świata w skokach narciarskich w Wiśle było sporym zaskoczeniem.","Dla 25-letniego Norwega to była szósta wygrana w karierze w Pucharze Świata. Tande sam nie ukrywał zaskoczenia sukcesem w Wiśle.
- To było bardzo nieoczekiwane. Kompletnie nie spodziewałem się, że mogę walczyć o wygraną. Przynajmniej nie wskazywały na to treningi - mówił Tande norweskim dziennikarzom.
Ostatnią przed Wisłą wygraną w Pucharze Świata zanotował w marcu 2018 roku, kiedy to triumfował w Holmenkollen. Po sezonie 2017/2018 Norwega dopadły jednak poważne problemy zdrowotne. Wiosną 2018 roku zdiagnozowano u niego syndromu Stevensa-Johnsona. To choroba z pogranicza immunologii i dermatologii, zaliczana jest to grupy rumienia wielopostaciowego. Jest to nagła i zagrażająca życiu reakcja skórna, często w wyniku zażycia leków, gdy dochodzi do pojawienia się ostrych zmian błon śluzowych oraz naskórka.
Czytaj także: Wisła nie chce już inauguracji Pucharu Świata
- Zaczęło się na początku maja od zwykłego zakażenia dróg oddechowych i po zażywaniu przepisanego mi antybiotyku po jakimś czasie zacząłem się źle czuć. Pewnego dnia po obudzeniu się spojrzałem w lustro i wpadłem w panikę, ponieważ całe moje usta i ich okolice były jedną wielka raną, a ja miałem poważne trudności z oddychaniem - mówił wówczas Tande w rozmowie z agencją NTB.
Skoczek opisał, że miał wielkie szczęście, że natychmiast zadzwonił po taksówkę i po wizycie na pogotowiu został przewieziony do szpitala.
- Myślałem, że umieram. Na szczęście, jak powiedzieli lekarze, znalazłem się w szpitalu w niecałą dobę po pierwszych poważnych objawach i zdążyłem przed rozszerzeniem się choroby na inne części ciała. Jak się dowiedziałem, przy 10 procentach zaatakowanej skóry prawdopodobieństwo śmierci wynosi 30 procent - dodawał.
Przebywał w szpitalu dwa tygodnie, schudł kilka kilogramów i był - jak powiedział NTB - ""wrakiem człowieka"". Nie wiadomo było, kiedy wróci do treningów.
Choroba spustoszyła organizm na tyle, że Tande nie był w stanie solidnie przygotować się do kolejne zimy. Na dodatek jesienią ubiegłego roku zmagał się z grypą i poważnym zapaleniem zatok. Powrócił wprawdzie do rywalizacji w Pucharze Świata, ale nie odegrał znaczącej roli. Wszystko przez kontuzję kolana, która była poniekąd następstwem choroby. Organizm nie był przygotowany na duże obciążenia i w końcu się zbuntował. Po jednym z upadków naciągnął też bardzo mocno więzadła. Miał szczęście, że ich nie zerwał. Jakby tego było mało, latem tego roku Tande znowu miał problem z tym samym kolanem. 
Norweg zaczął wpadać w psychiczny dołek. Przetrwał jednak trudne chwile, ale w rozmowie z norweskimi dziennikarzami przyznał: - To, że w ogóle pojawiłem się w Wiśle, to rodzaj cudu. Tu, w Polsce, powróciła mi cała energia psychiczna, tak silna, że już czekam na kolejny konkurs. 
Trener kadry Norwegii Alexander Stoeckl przyznał, że w przypadku Tandego była potrzebna pomoc psychologa. 
",daniel-andre-tande.jpg
            Złota Piłka: Robert Lewandowski bez szans?,"Parafrazując słynny papieski cytat, ze wszystkich rzeczy nieważnych, Złota Piłka jest najważniejsza. Choć gdyby się głębiej zastanowić, przy całym prestiżu ten plebiscyt nie ma większego sensu. Nie tylko dlatego, że porównywanie bramkarza czy obrońcy do napastnika, w chwili gdy ich rola jest tak różna, że uprawiają niemal inną dyscyplinę sportu, jest jak dodawanie numeru buta do numeru telefonu.","Za tydzień o tej porze będziemy już mogli dyskutować, czy Virgil van Dijk lub Lionel Messi zasłużyli na Złotą Piłkę, a czy w przypadku Roberta Lewandowskiego znów mieliśmy do czynienia z ""le cabaret"" (pewnie tak). Byłbym zdziwiony, gdyby stało się inaczej, a sygnałem ostrzegawczym są rozstrzygnięcia podobnych konkursów w innych dużych mediach. Według Goal.com Polak jest dopiero 16. najlepszym zawodnikiem świata, a ESPN widzi go na trzecim miejscu wśród samych napastników. W obu głosowaniach Lewandowski przegrał z Sergio Aguero, w pierwszym był ponadto gorszy od Raheema Sterlinga i Kyliana Mbappe, w drugim od Harry'ego Kane'a.
Słyszę, że Lewandowski nie zasługuje na Złotą Piłkę (albo miejsce w czołówce plebiscytu), bo w kluczowych meczach sezonu nie poprowadził Bayernu do sukcesu. Ale z tego, co się orientuję, za sukcesy drużynowe przyznawane są trofea drużynowe. Jeśli wygrasz Ligę Mistrzów, będziesz mógł unieść puchar z wielkimi uszami, ale wcale nie oznacza to, że jesteś wśród jedenastu najlepszych piłkarzy kontynentu (gdyby było inaczej, w 2014 roku zwyciężyć powinien Sami Khedira, mistrz świata z Niemcami i triumfator Pucharu Europy z Realem). Osobiście nic nie miałbym przeciwko, by Złotą Piłkę zgarnął kiedyś zawodnik Fiorentiny, jeśli faktycznie potrafiłby na boisku zdziałać cuda, które są obce wszystkim jego konkurentom. Nawet jeśli jednak przyjmiemy sukces drużynowy jako kryterium niezbędne, wciąż nie rozumiem, dlaczego Aguero czy Mbappe są w hierarchii stawiani wyżej od Polaka (sprawdzałem z ciekawości kursy u bukmacherów, oni też za ewentualny triumf Argentyńczyka i Francuza płacą mniej, niż w przypadku Lewandowskiego, który jeszcze miesiąc temu był oceniany na równi z... Hugo Llorisem). Manchester City z Ligą Mistrzów pożegnał się już w ćwierćfinale, PSG nawet rundę wcześniej uległo słabemu Manchesterowi United. Bayern odpadł z Liverpoolem, późniejszym triumfatorem. Przy okazji ani Aguero, ani Mbappe w ostatnich miesiącach nawet przez moment nie byli tak skuteczni, jak Lewandowski (inna sprawa, że nikt nie był, gdy spojrzy się na listę tegorocznych strzelców bez podziału na rozgrywki i klub/reprezentację).
Plebiscyty świetnie się spieniężają, a im szersza dyskusja wokół nich, tym lepiej dla organizatora. Złota Piłka stała się dla ""France Football"" państwem w państwie, niezależnym biznesem podnoszącym prestiż gazety. I nie ma znaczenia, że plebiscyt ten nie ma większego sensu, bo zwycięzców wybierają osoby, które wcale nie widzą ich na oczy. 
Pamiętam wywiad z Borucem sprzed kilku lat. Artur był wtedy na topie, stawał się legendą Celticu, a w reprezentacji nikt nie odważyłby się zabrać mu miejsca. A on wtedy wypalił, że tak naprawdę wcale nie lubi piłki nożnej, meczów nie ogląda niemal wcale, a o tym, z kim Celtic gra następny mecz dowiaduje się w szatni. Ba, nie tak dawno nawet sam Lewandowski przyznał, że poza boiskiem oko na futbolu rzadko zawiesza dłużej, niż na 30 minut. Teraz, odkąd FIFA i ""France Football"" nie przyznają już jednej wspólnej nagrody, piłkarze w przypadku Złotej Piłki głosu nie mają (wybierają w plebiscycie FIFA The Best), ale niewiele to zmienia, gdy spojrzymy na listę uprawnionych do głosowania. A są wśród nich dziennikarze z krajów, w których trudno o bycie na bieżąco z wielkim futbolem (tak przynajmniej można wnioskować po oddanych przez nich głosach, poniżej tylko jeden przykład, ale takich można znaleźć dużo więcej).
""France Football"" jako wolne medium oczywiście miał prawo oddać możliwość wyboru nawet zdeklarowanym hejterom futbolu, ale w takim razie nie traktujmy wyników jak wyroczni. Skoro głosują dziennikarze wszystkich krajów zrzeszonych w FIFA, można przypuszczać, że wielu z nich oddało głosy przypadkowe. Jak przed rokiem ten ananas bodajże z Republiki Środkowoafrykańskiej który uznał za najlepszego piłkarza globu Karima Benzemę. Może słyszał, że Francja sięgnęła po mistrzostwo świata, ale to, że bez Benzemy w składzie już mu uciekło. Śmiem wątpić, czy wie, że Lewandowski ostatnio do swojego arsenału dołożył masowe mijanie rywali.
Jedni głosujący piłki nie oglądają z wyboru, inni - ze względu na ograniczenia w ich krajach - nie mają takiej możliwości. Dlatego nie zdziwi mnie znów wysoka pozycja Cristiano Ronaldo, bo to nazwisko jest marką samą w sobie, a fakt, że od wielu miesięcy gra dużo poniżej tego, co pokazywał w Realu, ma znaczenie drugorzędne. Jestem pewien, że widziałem przynajmniej 80 proc. meczów Ronaldo w ostatnich 12 miesiącach i spektakularny pamiętam jeden - z Atletico. Nie mówiąc już, że w tej chwili Cristiano nie zmieściłby się nawet w piątce najlepszych piłkarzy Juventusu.
W 2017 roku Lewandowskiego zabrakło w pierwszej piątce Złotej Piłki, mimo że strzelił 53 gole w ciągu roku. Chciałbym się zaskoczyć i zobaczyć inne rozstrzygnięcie za tydzień, choć wiary w to we mnie nie ma. 
Ale mniejsza z tym. Dla reprezentacji jest tak samo bezcenny i jako trzeci, i trzydziesty piłkarz świata.
",robert-lewandowski-i-cristiano-ronaldo-walcza-tez-poza-boiskiem-o-zlota-pilke.jpg
            Ewa Chodakowska z mężem na gali. Odebrała kolejną nagrodę,"Ewa Chodakowska wraz z mężem Lefterisem Kavoukisem pojawiła się na gali ""Rodzinnej &amp; Zdrowej Marki Roku"" w Warszawie. Trenerka fitness tego wieczoru otrzymała kolejną nagrodę za swoją działalność.","Na swoim profilu na Instagramie pochodząca z Sanoka gwiazda zdrowego odżywiania i diety wyjaśniła, za co otrzymała kolejne wyróżnienie. - A nagrody, jakie wczoraj otrzymaliśmy to certyfikat jakości dla cateringu Be Diet, który został przyznany 7 cateringom spośród setek dostępnych na rynku i najważniejsza i jedyna nagroda: Gwiazda Zdrowia catering Be Diet Catering, za jakość i doskonałość produktu. Przyznawały ją bardzo wymagające osoby - wyjaśniła Ewa Chodakowska na swoim profilu na Instagramie.
Trenerka fitness na to wydarzenie włożyła czarną, koronkową i lekko prześwitującą sukienkę, do której dobrała buty i torebkę w tym samym kolorze. Chodakowskiej wystąpił w czarnym garniturze białej koszuli. Koniecznie zobaczcie najnowsze zdjęcia tej wyjątkowej pary!
",ewa-chodakowska-z-mezem.jpg
            Skoki narciarskie. Nowe buty polskich skoczków finansowane przez Unię Europejską,"Nowe buty polskich skoczków jeszcze nie dały im przewagi, ale zrobiło się o nich naprawdę głośno. To był jeden z bardziej gorących tematów w skokach narciarskich, jeżeli chodzi o zagraniczne media. Jak się okazuje, środki na buty pochodzą z funduszy unijnych.","Producentem butów jest firma Nagaba. Pracę nad nimi mogła rozpocząć dzięki wsparciu funduszy unijnych na usługi specjalistyczne dostępne w ramach Opolskiego Regionalnego Programu Operacyjnego na lata 2014-2020. Można o tym przeczytać na stronie internetowej Komisji Europejskiej.
Zobacz także: nowa broń polskich skoczków
Pojawia się tam też ciekawa historia dotycząca pierwszego kontaktu Adama Małysza, dyrektora-koordynatora ds. skoków narciarskich i kombinacji norweskiej w Polskim Związku Narciarskim.
""Witam, nazywam się Adam Małysz i chciałbym porozmawiać o butach dla naszych skoczków"". Kiedy pani Ewa Nagaba usłyszała to przez telefon, pomyślała, że ​​to żart. ""To było w sierpniu ubiegłego roku"" - mówiła właścicielka firmy. ""Na początku myślałam, że to żart"" - wspominała.
Jak się okazuje, na produkcję i rozwój technologiczny butów pozyskano prawie 86 500 złotych z funduszy unijnych. Firma z kolei opatentowała je, ponosząc koszty w wysokości ponad 5800 złotych. Na stronie Komisji Europejskiej można przeczytać, że przez osiem miesięcy to była jedna z najlepiej strzeżonych tajemnic Opola i polskiego sportu. 
",nowe-buty-polskich-skoczkow.jpg
            Możliwa dyskwalifikacja Rosji. Burza po rekomendacji WADA,"W poniedziałek Światowa Agencja Antydopingowa (WADA) poinformowała, że jej panel roboczy zarekomendował odsunięcie wszystkich reprezentacji Rosji od międzynarodowych zawodów sportowych. Rosjanie burzą się jednak na takie postawienie sprawy.","Panel roboczy WADA zalecił organizacji, która będzie obradowała 9 grudnia w Paryżu, by na cztery lata wykluczyć wszelkie reprezentacje Rosji z mistrzowskich imprez sportowych. Oznaczałoby to, że podobnie jak podczas igrzysk olimpijskich w Pjongczangu, rosyjscy sportowcy musieliby startować pod neutralną flagą i tylko pod warunkiem, że udowodnią, iż nie byli zamieszani w aferę dopingową. Pozbawieni byliby także możliwości odsłuchania hymnu narodowego na podium.
Eksperci WADA zalecili także, by odebrać Rosji organizację imprez w najbliższych latach. Oznacza to, że Rosjanie mogliby stracić prawo do goszczenia piłkarskich mistrzostw Europy 2020, finału Ligi Mistrzów UEFA w 2021 roku, mistrzostw świata w siatkówce w 2022 roku oraz mistrzostw świata w hokeju na lodzie 2023 i Uniwersjady 2023.
Z panelem WADA nie zgadzają się jednak Rosjanie. - To nie w porządku. Jak można zakazywać udziału w imprezach państwom, mającym tak wielki wpływ na rozwój światowego sportu? WADA nie powinna dyktować warunków, a dbać o przestrzeganie zasad antydopingowych. Mam nadzieję, że Komitet Wykonawczy WADA podejmie rozsądną decyzję - stwierdził cytowany przez agencję RIA Nowosti Umar Kremlew, sekretarz generalny rosyjskiej federacji bokserskiej. Podkreślał także, że całkowicie popiera surowe karanie sportowców stosujących doping, ale nie zgadza się na sankcje wobec całego kraju i uczciwych zawodników.
Rosyjska gazeta „Sport Express” nazywa zaś rekomendację WADA „szokującą” i próbuje przekonać, że data przypuszczalnej sankcji jest bez sensu. - Cztery lata pokuty i rosyjski sport znów będzie wolny? Widocznie WADA uznała, że negocjacje z Rosją prowadzą donikąd, ale gdyby taką karę nałożyła od razu po ujawnieniu afery, to teraz wszystko byłoby jak w czasach przed sankcjami - argumentuje Natalia Marjanczyk, dziennikarka „Sport Expressu”.
Oleg Szamonajew, kierujący działem informacji „Sport Expressu” zaznacza z kolei, że Rosjanie są już przyzwyczajeni do braku możliwości wystawienia własnej reprezentacji. - Oczywiście uderza to w narodową dumę i patriotyzm, ale podobne sytuacje już się zdarzały. Po Pjongczangu wiemy, jak sobie z tym radzić, nauczyliśmy się już ignorować ten koszmar - pisze Szamonajew. Zwraca jednak uwagę, że tym razem kara WADA może uderzyć również w sporty zespołowe, a organizacja kierowana przez Witolda Bańkę będzie musiała sprecyzować, czy Rosjanie będą mogli wystawić na przykład sztafety oraz inne zespoły, ale pod neutralną flagą.
- Czteroletnia dyskwalifikacja byłaby katastrofą dla sportu na najwyższym poziomie, ale nie końcem świata. Dotyczyłaby ona przede wszystkim dyscyplin olimpijskich, a to przecież nie cały sport - zaznacza dziennikarz „Sport Expressu”, podkreślając, że Rosjanie mogliby się wtedy skupić na rywalizacjach w dyscyplinach, których organizacje nie podpisały dotąd protokołu WADA. Rosjanie mogliby więc bez przeszkód występować m.in. w zawodowym boksie, MMA, wyścigach samochodowych i motocyklowych oraz w sportach ekstremalnych. Ponadto WADA nie ma kontroli m.in. nad ligami NBA, NHL, KHL oraz Zjednoczoną Ligą VTB.
Serwis sport.ru wylicza z kolei listę konsekwencji ewentualnego zawieszenia przez WADA. Wśród nich byłby zakaz organizacji międzynarodowych zawodów, start tylko niektórych zawodników i to pod neutralną flagą oraz zakaz udziału rosyjskich działaczy w strukturach międzynarodowych organizacji. Dostrzega jednak też… dużą zaletę. Taka sankcja oznaczałaby, że Rosja zostałaby już ukarana za nieprawidłowości w Rosyjskiej Agencji Antydopingowej (RUSADA) i „WADA przestałaby tak szczegółowo monitorować tę organizację”. Sport.ru opiera to przekonanie na fragmencie upublicznionej w piątek rekomendacji, w której nowe kierownictwo RUSADA chwalone jest za poprawę transparentności działania.
Na czele RUSADA stoi Jurij Ganus, który niedawno na łamach „New York Timesa” stwierdził, że Rosja nadal nie radzi sobie z dopingiem i jest w kryzysie. Ganus obarcza winą za tę sytuację przede wszystkim politykę i państwowych urzędników. Stara się też jak najściślej współpracować z WADA.
Afera dopingowa w Rosji wybuchła w 2014 roku, gdy telewizja ARD wyemitowała reportaż dotyczący systemu dopingowego w Rosji, w który zaangażowani byli nawet przedstawiciele ministerstwa sportu. Śledztwo WADA potwierdziło część zarzutów, ale proceder nie został całkiem przerwany. Na początku 2019 roku światowa agencja antydopingowa miała otrzymać od RUSADA kompletne dane zebrane na przestrzeni lat w laboratorium w Moskwie. Okazało się jednak, że dostarczone informacje były niepełne, a niektóre zostały zmanipulowane.
Komitet Wykonawczy WADA będzie obradował 9 grudnia w Paryżu. Zwykle stosuje się on do rekomendacji panelu roboczego. Jeżeli tak będzie i tym razem, to Rosjanie będą mieli 21 dni od daty przekazania im uzasadnienia decyzji, aby zaakceptować ewentualne kary lub odwołać się do Trybunału Arbitrażowego do spraw Sportu w Lozannie.
(band)
",wada.jpg
            NBA: Carmelo Anthony dobry jak za najlepszych lat,"Carmelo Anthony dołączył niedawno do Portland Trail Blazers, w swoim czwartym występie zdobył 25 punktów i mocno przyczynił się do zwycięstwa swojej drużyny 117:94 nad Chicago Bulls.","""Melo"", jak brzmi ksywa popularnego Amerykanina, wrócił do NBA po tym jak wydawało się, że jego kariera w najlepszej lidze świata dobiegła końca. Brak większego zainteresowania w okresie letnim sprawił, że Anthony pozostał bez klubu. W końcu zdecydowali się sięgnąć po niego już w trakcie sezonu Portland Trail Blazers.
Pochodzący z Nowego Jorku koszykarz w swoich czwartym występie dla Portland zagrał najlepszy mecz w sezonie. Zdobycie 25 punktów umożliwiła mu skuteczność 10 celnych na 20 oddanych rzutów z gry. Carmelo czterokrotnie trafił za trzy punkty. W poprzednich spotkaniach ""Melo"" uzyskiwał średnio po 13 ""oczek"".
W całej karierze 35-latek ma na koncie dokładnie 25615 punktów, występem przeciwko Bykom z Chicago wyprzedził Aleksa Englisha (26613) na liście najlepszych strzelców wszech czasów. Obecnie zajmuje na niej 18. pozycję, w dorobku ma też 10 występów w Meczu Gwiazd, ale ani jednego tytułu mistrzowskiego.
- Każde osiągnięcie i sukces wiele dla mnie znaczą. Kiedy nie mogłem grać, doceniłem wiele, tych nawet najmniejszych ustanowionych przez siebie dawniej rekordów. Nie biorę niczego za pewnik – powiedział trzykrotny złoty medalista olimpijski z kadrą Stanów Zjednoczonych.
Po czterech porażkach z rzędu Trail Blazers przerwali złą passę, choć po pierwszej kwarcie przegrywali z Bulls 27:28. W drugiej to jednak goście przejęli inicjatywy i odskoczyli nawet na 13 ""oczek"", jednak na półmetku było 62:54.
Najlepszy okres koszykarze z Rip City jak nazywa się miasto w stanie Oregon mieli w trzeciej partii. Największe prowadzenie w meczu 90:68 osiągnęli właśnie w tym fragmencie gry, po trzypunktowej akcji Carmelo Anthony'ego. Mimo, że mecz rozgrywany był w Wietrznym Mieście w hali United Center, gdy Anthony schodził z parkietu, żegnały go okrzyki ""Chcemy Melo"".
Wyniki:
Cleveland Cavaliers - Brooklyn Nets 106:108
Detroit Pistons - Orlando Magic 103:88
Indiana Pacers - Memphis Grizzlies 126:114
Atlanta Hawks - Minnesota Timberwolves 113:125
Boston Celtics - Sacramento Kings 103:102
Miami Heat - Charlotte Hornets 117:100
Toronto Raptors - Philadelphia 76ers 101:96
Chicago Bulls - Portland Trail Blazers 94:117
Milwaukee Bucks - Utah Jazz 122:118
San Antonio Spurs - Los Angeles Lakers 104:11
",carmelo-anthony.jpg
