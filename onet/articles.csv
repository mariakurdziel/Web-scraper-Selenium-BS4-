title,description,text,image name
        Skurkiewicz: Grodzki powinien się powstrzymać od płytkich komentarzy,"- Grodzki powinien się powstrzymać od nieładnych, małostkowych i płytkich komentarzy. To jest niepoważne - tak senator PiS Wojciech Skurkiewicz odniósł się do słów marszałka Senatu Tomasza Grodzkiego o prezesie PiS. - Nie mam wiedzy na temat stanu zdrowia prezesa Kaczyńskiego, ale jestem przekonany, że jest w dobrych rękach i rehabilitacja przebiega w prawidłowy sposób - dodał.",,No image found
            Unia Europejska. Kto jest najważniejszym sojusznikiem Polski?,"Największy odsetek - 36,8 proc. - uczestników sondażu SW Research dla rp.pl uznało Unię Europejską za najważniejszego sojusznika Polski.","Niewiele mniej - bo 33,2 proc. ankietowanych - uznało za najważniejszego sojusznika naszego kraju USA. Według 5,4 proc. respondentów największym sojusznikiem Polski są obecnie Niemcy. 4,8 proc. ankietowanych uważa, że najważniejszym sojusznikiem Polski jest inny kraj. 19,8 proc. ankietowanych nie ma zdania w tej sprawie.
USA jako najważniejszego sojusznika Polski znacznie częściej wskazują mężczyźni (39,5 proc.) niż kobiety (27,7 proc.). Kobiety częściej niż mężczyźni wskazują za to UE jako najważniejszego sojusznika naszego kraju (39 wobec 34,2 proc.).
UE za najważniejszego sojusznika Polski wskazuje aż 45,5 proc. osób powyżej 50 roku życia oraz 39,4 proc. ankietowanych z wykształceniem podstawowym i gimnazjalnym. Z kolei wśród zarabiających powyżej 5 tys. zł miesięcznie USA za najważniejszego sojusznika uważa 34,8 proc., a UE - 23,5 proc.
Więcej w dzisiejszym wydaniu ""Rzeczpospolitej"".
(sp)
",kto-jest-najwazniejszym-sojusznikiem-polski-w-ue.jpg
            Wniosek o areszt dla znanego adwokata Marcina D.,"Prokuratura wniosła o areszt dla znanego adwokata Marcina D., a także dla byłego wiceministra skarbu Przemysława M. - informuje RMF FM.","Wobec trzeciego z zatrzymanych przez CBA - biznesmena - prokuratura zdecydowała, że wystarczą tzw. środki wolnościowe.
Postępowanie jest efektem współpracy dwóch delegatur CBA. Funkcjonariusze tej instytucji ze Szczecina i Krakowa zatrzymali trzy osoby.- Wśród nich znaleźli się znany trójmiejski i warszawski adwokat, menedżer i urzędnik państwowy wysokiego szczebla – w latach 2004-2005 podsekretarz stanu w Ministerstwie Skarbu Państwa oraz przedstawiciel jednej z warszawskich firm. Prowadzone wspólnie z Prokuraturą Regionalną w Szczecinie postępowanie dotyczy nadzoru nad SKOK Wołomin w latach 2012-2014 roku, w tym powoływania się na wpływy w instytucji państwowej - poinformował Wydział Komunikacji Społecznej CBA.Jak dowiedziała się PAP, jednym z trzech zatrzymanych w tej sprawie jest Marcin D., który był mężem Marty Kaczyńskiej. W ubiegłym roku D. stanął przed sądem w sprawie wyłudzeń z Państwowego Funduszu Rehabilitacji Osób Niepełnosprawnych. Według aktu oskarżenia grupa, do której należał, wyłudziła 14,5 mln zł. Wcześniej, w sierpniu 2015 r., D. został w związku z tą sprawą aresztowany i spędził za kratami 14 miesięcy. Na wolność wyszedł po wpłaceniu 3 mln zł kaucji.
Działania związane ze śledztwem odbyły się w Gdyni, Szczecinie i pod Warszawą. Obecnie prowadzone są przeszukania. Jeszcze dziś zatrzymane przez CBA osoby zostaną przewiezione do prokuratury, gdzie usłyszą zarzuty.
- Jest to nowe śledztwo CBA w sprawie SKOK Wołomin. Ma charakter rozwojowy - podkreślają funkcjonariusze Biura.
(KF)
",marcin-d.jpg
        Projekt ws. dyscyplinowania sędziów. Wojciech Skurkiewicz komentuje,"- Chcemy zapobiec anarchizacji tego środowiska - mówił Wojciech Skurkiewicz na temat projektu dot. dyscyplinowania sędziów. - Mam nieodparte wrażenie, że sędziowie odmawiają sprawowania mandatu władzy ustawodawczej. (...) Próbują ubierać się w szaty władzy, która stanowi prawo w Polsce - powiedział gość Marcina Zawady. - Nie może być tak, że sędziowie będą decydowali, jak ma funkcjonować państwo - dodał senator PiS.",,No image found
             Święta Bożego Narodzenia. Ile wydamy na święta?,"Ceny produktów żywnościowych są wyższe, choć niższe. Wprawdzie GUS mówi o 7-proc. inflacji w skali roku i wzroście o 0,3 proc. w skali miesiąca, ale badanie koszyka zakupowego wskazuje na spadki cen w listopadzie. To zasługa promocji sieci handlowych.","Galopująca inflacja cen żywności to jeden z najbardziej palących dziś problemów. Nawet o 7 proc. podrożała żywność wobec listopada 2018 r. Rekordzistą jest cukier, który w ciągu roku podrożał o 23 proc., a ceny wieprzowiny, warzyw i owoców skoczyły o kilkanaście procent.
Dlatego zaskakują wyniki comiesięcznego badania koszyka zakupowego, przedstawione właśnie przez ASM Sales Force Agency. Analitycy tej spółki prześwietlili go w głównych sieciach handlowych. Do koszyka trafił zestaw najpopularniejszych produktów szybkozbywalnych (nabiał, mięso, napoje, słodycze, alkohole, chemia domowa, kosmetyki). 
Za średni koszyk klient zapłaciłby w listopadzie 228,10 zł, o ponad 3 zł mniej niż w październiku. Co więcej, koszyk złożony z samych najdroższych produktów (gdyby ktoś ruszył na zakupy najdroższych produktów z koszyka w różnych sklepach) potaniał do 316,04 zł w listopadzie z 325,16 zł w październiku. 
Więcej w dzisiejszym wydaniu ""Rzeczpospolitej"".
(sp)
",swieta-bozego-narodzenia-ile-wydamy-na-swieta.jpg
            Chełm: Komendant MO znów stanie przed sądem za internowanie opozycjonistów,"Chełmski sąd rejonowy będzie musiał zająć się sprawą b. komendanta MO w tym mieście Henryka K., którego IPN oskarżył o bezprawne internowanie 68 opozycjonistów w stanie wojennym w grudniu 1981 r. - orzekł we wtorek Sąd Najwyższy, uchylając umorzenia tej sprawy wydane przez sądy obu instancji.","- Organy państwa komunistycznego polegały na projektach różnych przepisów i mogły sobie polegać, ale sąd nie mógł przejść nad tym do porządku. Organom państwa komunistycznego wolno było wszystko, tylko nic nie było wolno obywatelowi. Choćby z tego względu rozstrzygnięcia zapadłe w tej sprawie nie mogły się ostać, gdyż wchodzimy na zagadnienie ewentualnej zbrodni przeciw ludzkości - mówił w uzasadnieniu wtorkowego orzeczenia SN sędzia Kazimierz Klugiewicz.
Według aktu oskarżenia Henryk K. jako komendant wojewódzki Milicji Obywatelskiej w Chełmie od 12 do 16 grudnia 1981 r. wydał decyzje o internowaniu 68 działaczy ówczesnej opozycji. Jako podstawę prawną podawał dekret ""o ochronie bezpieczeństwa państwa i porządku publicznego w czasie obowiązywania stanu wojennego"".
W rzeczywistości takiego aktu prawnego nie było. Dopiero 17 grudnia - czyli już kilka dni po internowaniach - opublikowany został ""Dekret o stanie wojennym"", a więc de facto inny akt prawny.
- SN wyraża przekonanie, że to jednak nie były tożsame akty prawne (...) taki akt prawny jak dekret o ochronie bezpieczeństwa państwa i porządku publicznego w czasie obowiązywania stanu wojennego nigdy nie obowiązywał, nigdy nie został opublikowany i nigdy nie stanowił podstawy do wydania decyzji o internowaniu - podkreślił sędzia Klugiewicz. Dodał, że sąd I instancji będzie się musiał pochylić na tym zagadnieniem. Chodzi o to - jak wyjaśnił - czy rzeczywiście to pozbawienie wolności bez podstawy prawnej trwało mniej niż 7 dni, czyli do 17 grudnia 1981 r., czy jednak cały okres internowania powinien być liczony jako oparty na nieistniejącym akcie prawnym.
Według IPN Henryk K. dopuścił się zbrodni komunistycznej, mającej charakter zbrodni przeciwko ludzkości, nieulegającej przedawnieniu. IPN wielokrotnie wskazywał, że internowanie opozycjonistów w pierwszych dniach stanu wojennego bez podstawy prawnej było elementem szerokich działań władzy, mających na celu osłabienie opozycji.
W sierpniu 2017 r. Sąd Rejonowy w Chełmie umorzył jednak postępowanie wobec byłego komendanta MO, uznając, że zarzucane mu czyny nie są zbrodnią przeciwko ludzkości i ich karalność się przedawniła. Z kolei w listopadzie 2017 r. decyzję taką podtrzymał Sąd Okręgowy w Lublinie. Wówczas prokurator IPN zapowiedział kasację do SN.
We wtorek SN ocenił, że uzasadnienia decyzji sądów obu instancji z 2017 r. - szczególnie sądu rejonowego - ""delikatnie mówiąc, należy zbyć milczeniem"".
Henryk K. ma ponad 80 lat. Służbę rozpoczął w 1953 r. po ukończeniu szkoły Ministerstwa Bezpieczeństwa Publicznego w Czerwińsku. Był oficerem operacyjnym Wojewódzkiego Urzędu Bezpieczeństwa Publicznego w Poznaniu, a od 1971 r. zastępcą naczelnika Wydziału VI SB Komendy Wojewódzkiej MO w tym mieście. W 1976 r. został mianowany zastępcą komendanta wojewódzkiego MO ds. SB w Lublinie. Od stycznia 1981 r. w stopniu pułkownika był komendantem MO w Chełmie. W 1990 r. przeszedł na emeryturę.
(mt)
",zolnierze-w-drugim-dniu-stanu-wojennego-w-warszawie.jpg
"            Kołobrzeg: ""Fakt"" dotarł do wiadomości sprzed zabójstwa 16-latka","""Ja też dużo razy błagałem i jakoś straciłem matkę, dwóch przyjaciół, kilka dziewczyn i teraz kolejnego przyjaciela"" - brzmi jedna z wiadomości, do których dotarli śledczy, którzy usiłują wyjaśnić okoliczności morderstwa nastolatka w Kołobrzegu.","Do zabójstwa doszło w poniedziałek rano na klatce schodowej bloku przy ulicy Rybackiej w Kołobrzegu, gdy 16-letni Sebastian J. wychodził z domu do szkoły. Chłopak miał zginąć na miejscu od ciosów zadanych ostrym narzędziem. Na ciało chłopca natrafił sąsiad ofiary. Natychmiast zadzwonił na pogotowie i zawiadomił policję. Niestety, ratownicy, którzy pojawili się na miejscu, stwierdzili zgon nastolatka.
Kilka godzin później zatrzymano 17-latka podejrzanego o zamordowanie chłopaka. Prawdopodobnie był on skonfliktowany z ofiarą.
""Fakt"" dotarł do rozmowy, którą przez internet miał odbyć aresztowany później Adrian W. z niejaką Patrycją. Sama dziewczyna twierdzi, że między podejrzanym i ofiarą ""była chora przyjaźń"", bo Adrian W. był zaborczy i nie chciał, by zabity Sebastian przyjaźnił się z kimś oprócz niego. Pokłócili się, gdy zamordowany poznał nowych kolegów.
Adrian W. miał zapytać Patrycję, czy jeśli zabije człowieka, który go zranił, to będzie złym człowiekiem. ""Nie rób głupot"" - odpisała mu dziewczyna. W dalszej części rozmowy chłopak grozi samobójstwem oraz wyznaje, że w przeszłości stracił matkę oraz przyjaciół. ""Dużo przeszedłeś, ale nie poddawaj się. Są trudniejsze chwile. Ale nie możesz z tym przegrać. Pokaz światu, że jesteś ponadto"" - pocieszała go nastolatka. ""Mądra jesteś, ale ja już nie potrafię"" - odparł W. 
(KF)
",podejrzany-z-kolobrzegu.jpg
"            Dziś w Onecie. Programy i relacje na żywo, wywiady, newsy, artykuły","Joanna Jędrzejczyk, Dawid Kwiatkowski, Bartosz Bielenia - to tylko niektórzy jutrzejsi goście programów Onetu. Co jeszcze dla was przygotowaliśmy? Pełna lista programów i relacji poniżej.","Gośćmi Odety Moro w Onet Rano. będą:
9:15 Onet Rano. #WIEM - Jak nie pokłócić się przy świątecznym stole?
19:00 Wielki finał konkursu ""Wybieramy prawdę""
(sp)
",lypokpuyba.jpg
            Sprawa sędziego Łączewskiego umorzona przez SN ,"Izba Dyscyplinarna Sądu Najwyższego umorzyła sprawę dotyczącą uchylenia immunitetu byłego warszawskiego sędziego Wojciecha Łączewskiego. Uznała, że ponieważ Łączewski nie jest już sędzią, to immunitet go nie obejmuje. Prokuratura może więc postawić mu ewentualne zarzuty.","- Stosując zasadę równości obywateli wobec prawa, nie mogą osoby, które kiedyś pełniły zaszczytne stanowisko sędziego, korzystać z pewnych regulacji o charakterze ustrojowym po zakończeniu tej służby. Brak jest podstaw do interpretowania w sposób rozszerzający kwestii związanych z ochroną immunitetową dla osób, które już nie piastują stanowiska sędziowskiego - mówił w uzasadnieniu jawnego postanowienia SN sędzia Adam Roch.
Jak podkreślił, w związku z tym, zdaniem orzekającego w tej sprawie składu Izby Dyscyplinarnej, ""były sędzia nie korzysta już z ochrony immunitetowej, a w takiej sytuacji (...) brak było podstaw do kontynuowania postępowania i SN postępowanie umorzył"".
Izba Dyscyplinarna SN rozpoznawała zażalenia na postanowienie krakowskiego sądu z kwietnia br. o umorzeniu postępowania o uchylenie immunitetu sędziemu Łączewskiemu. Zażalenia od tamtej decyzji złożyli prokuratura i rzecznik dyscyplinarny sędziów Piotr Schab.
W lutym 2016 r. sędzia Wojciech Łączewski z stołecznego sądu rejonowego złożył w Prokuraturze Okręgowej w Warszawie zawiadomienie, że nieznana mu osoba włamała się na jego konta prowadzone pod fikcyjnymi nazwiskami na Twitterze i w jego imieniu prowadziła korespondencję. W sprawie zostało wszczęte śledztwo - powołany biegły ocenił, że włamania nie było.
W styczniu br. Prokuratura Regionalna w Krakowie złożyła do Sądu Dyscyplinarnego przy krakowskim sądzie apelacyjnym wniosek o zezwolenie na pociągnięcie do odpowiedzialności karnej sędziego Łączewskiego. Wniosek dotyczył złożenia przez niego doniesienia o przestępstwie, którego nie było, i składania fałszywych zeznań. Prokuratura podawała, że wbrew złożonemu przez sędziego zawiadomieniu o przestępstwie nie doszło do włamania do prowadzonych przez niego pod fikcyjnymi nazwiskami kont na Twitterze.
W kwietniu br. krakowski sąd zdecydował o umorzeniu postępowania o uchylenie Łączewskiemu immunitetu. Uznał, że wniosek jest wadliwy formalnie. Obrońcy sędziego wskazywali, że ""wniosek o uchylenie immunitetu złożony został przez prokuratora, któremu brak było cech bezstronności"". Tamto postanowienie zapadło po niejawnym posiedzeniu, ale jak wtedy informował rzecznik sądu ""należy domyślać się"", że sędziowie doszli do wniosku, iż ""były jakieś zaszłości, związane z tym, że ten sam prokurator prowadził sprawę, w której sędzia był pokrzywdzonym, oraz w sprawie, w której chce postawić mu zarzuty jako osobie podejrzanej"".
We wtorek Izba Dyscyplinarna SN oceniła, że - choć sprawa podlegała umorzeniu - to zażalenia były trafne, a decyzja sądu I instancji ""była w sposób oczywisty sprzeczna z przepisami Kodeksu postępowania karnego"".
""Kwestia orzekania o konieczności wyłączenia prokuratora nie należy do kompetencji sądu. (...) Obowiązkiem sądu było przekazanie wniosku prokuratorowi przełożonemu prokuratora, którego wniosek dotyczył, a dopiero po uzyskaniu decyzji przystąpienie do merytorycznego rozpoznania wniosku o wydanie uchwały zezwalającej na pociągnięcie sędziego do odpowiedzialności karnej"" - zaznaczył SN.
W związku z tym - jak dodano w uzasadnieniu postanowienia SN - gdyby nie zachodziła konieczność umorzenia, to sprawa ta powinna zostać zwrócona do ponownego, merytorycznego rozpoznania w sądzie I instancji.
Łączewski był sędzią znanym m.in. z tego, że cztery lata temu orzekał w składzie sędziowskim, który skazał byłego szefa CBA Mariusza Kamińskiego na trzy lata więzienia, uznając m.in., że ten przekroczył uprawnienia i prowadził nielegalne działania operacyjne CBA w ""aferze gruntowej"". Później orzekał w wydziale cywilnym sądu rejonowego. Jesienią br. media informowały, że Łączewski zrzekł się urzędu sędziego, a rezygnację określał jako znak sprzeciwu wobec ""niszczenia wymiaru sprawiedliwości w imię partyjnego interesu"".
- Pan sędzia Łączewski wie, co zrobił, wie, że grozi mu odpowiedzialność karna, i chce wykonać tego rodzaju gesty polityczne tuż przed wyborami, uciekając od odpowiedzialności, która nieuchronnie wiąże się z popełnionymi przez niego czynami – komentował wtedy tę decyzję minister sprawiedliwości Zbigniew Ziobro.
",wojciech-laczewski.jpg
        Pogoda dla Polski - 18.12,"Środa będzie pogodnym i ciepłym jak na ten miesiąc dniem. Najwyższa temperatura będzie w Krakowie - 13 stopni, a najzimniej na Suwałkach i Olsztynie - 8 stopni. W centralnej Polsce - Poznaniu, Łodzi, Warszawie - od 9 do 11 stopni.",,No image found
            Skarżysko-Kamienna: W środę pojedziemy już nowym odcinkiem S7,"Na ten moment czekali chyba wszyscy mieszkańcy woj. świętokrzyskiego, a w szczególności kierowcy. Już w środę przejezdny będzie nowy fragment drogi ekspresowej S7 na odcinku od granicy z Mazowszem do Skarżyska – Kamiennej.","Jak informuje Małgorzata Pawelec, rzecznik kieleckiego oddziału Generalnej Dyrekcji Dróg Krajowych i Autostrad, jutro w godzinach popołudniowych, po godzinie 14, planowane jest przełożenie ruchu na ciąg główny drogi ekspresowej S7 na odcinku 7,6 km.
- W związku z tym, kierowcy muszą przygotować się na krótkotrwałe zatrzymania ruchu, przed przekierowaniem go na nowe jezdnie drogi ekspresowej i zwracanie szczególnej uwagi na sygnały policjantów oraz przedstawicieli wykonawcy – zaznacza Małgorzata Pawelec.
Co ważne, droga ekspresowa S7 między granicą województwa mazowieckiego i świętokrzyskiego, a Skarżyskiem-Kamienną zostanie udostępniona kierowcom na kilka miesięcy przed terminem kontraktowym. To oznacza, że od tego tygodnia będą mieli do dyspozycji około 200 kilometrów drogi ekspresowej S7 od granicy Małopolski i Świętokrzyskiego w kierunku Warszawy.
- Zgodnie z podpisaną umową, inwestycja na odcinku drogi ekspresowej S7 granica województwa mazowieckiego i świętokrzyskiego – Skarżysko-Kamienna powinna być zrealizowana do maja 2020 r., ale wykonawca Budimex SA już na początku roku złożył deklarację, że dołoży starań, aby ciąg główny było udostępniony kierowcom jeszcze do końca 2019 r. – przypomina Małgorzata Pawelec. – Dwujezdniowy odcinek drogi ekspresowej S7 o długości 7,6 km oraz węzeł Skarżysko-Kamienna Zachód otwarte zostaną na prawie pięć miesięcy przed terminem kontraktowym, dodatkowo jeszcze przed świętami, czyli przed okresem wzmożonego ruchu na drogach. Zgodnie z umową pozostałe prace, w obrębie węzła Skarżysko-Kamienna Północ i dróg dojazdowych, realizowane będą do maja 2020 r. – dodaje.
Inwestycja jest współfinansowana przez Unię Europejską w ramach Programu Infrastruktura i Środowisko. Całkowita wartość projektu to blisko 344,4 mln zł, z czego wartość dofinansowania w ramach Programu Infrastruktura i Środowisko to około 156,9 mln zł.
(mt)
",w-srode-pojedziemy-juz-skarzyskim-odcinkiem-s7.jpg
            Dworzec Roku 2019 to Ruda Śląska Chebzie,"Dworzec Roku 2019 to Ruda Śląska Chebzie. Wyremontowany za pieniądze samorządu budynek zamienił się w tętniącą życiem bibliotekę. Wcześniej PKP spisało go praktycznie na straty, nie przyznając pieniędzy na konieczny remont.","Jeszcze kilka lat temu dworzec świecił pustkami i był bardzo zaniedbany. Odrapane mury, zabite dyktą okienka, wybite szyby, bazgroły i wulgaryzmy na ścianach. Ponieważ pasażerów było niewielu, PKP nie kwapiło się do remontu. W 2016 roku za milion złotych budynek odkupiło więc miasto. Zabytek został wyremontowany przez samorząd w ramach działań rewitalizacyjnych finansowanych z Regionalnego Programu Operacyjnego Województwa Śląskiego. Dziś znajduje się w nim biblioteka publiczna i przestrzeń do organizowania różnych wydarzeń kulturalno-społecznych Stacja Biblioteka. Oczywiście, obiekt nie stracił swoich funkcji transportowych. Wyremontowano także perony i zatrzymują się przy nich pociągi.
- To doskonały przykład, jak skutecznie ratować historyczne obiekty kolejowe. W ramach przebudowy zadbano o kompleksową przebudowę otoczenia dworca. Nasi audytorzy i jury zwrócili uwagę także na obszary, które warto poprawić: dworzec ma ograniczoną dostępność dla osób z niepełnosprawnościami, przejście na peron odbywa się albo schodami, albo po nierównym żwirowy przejściu przez tory z uprzednio ustaloną asystą pracownika kolei - czytamy w uzasadnieniu jury.
Nagrodę Publiczności zdobył dworzec w Tarnowie. Gruntownie wyremontowano go w 2010 roku, sto lat od wybudowania. - Stanowi doskonałe połączenie współczesnych standardów obsługi pasażerskiej z konserwacją zabytku. Znajdziemy tam wszystko, czego można oczekiwać od dworca: dynamiczną informację pasażerską, udogodnienia dla osób z niepełnosprawnościami, kasy z możliwością zakupu szerokiej oferty biletów, czyste toalety, bezpłatne Wi-Fi, punkty handlowe i przechowalnię bagażu. W zachodniej części budynku dworca są placówki kultury w postaci galerii sztuki oraz oddziału Muzeum Miejskiego w Tarnowie. Przez dworzec przejeżdżają liczne pociągi regionalne i dalekobieżne, łącznie z Intercity Premium, czyli Pendolino. W jego pobliżu znajduje duży wielopoziomowy parking Park & Ride zintegrowany z komunikacją miejską - napisali jurorzy konkursu.
Konkurs na Dworzec Roku organizuje Fundacja ProKolej i Fundacja Grupy PKP.
",stacja-biblioteka.jpg
            Niemcy odwołały się od wyroku w sprawie OPAL,Rząd w Berlinie zakwestionował korzystny dla Polski wrześniowy wyrok Trybunału Sprawiedliwości UE dotyczący wykorzystania przez Gazprom przepustowości gazociągu OPAL.,"O złożeniu przez niemiecki rząd apelacji do Trybunału Sprawiedliwości UE w sprawie gazociągu OPAL, lądowej odnogi Nord Streamu, służby Trybunału poinformowały we wtorek (17.12.2019) na Twitterze. Chodzi o wyrok wydany 10 września br. w pierwszej instancji przez Sąd UE w Luksemburgu, który unieważnił decyzję Komisji Europejskiej z 2016 roku, zezwalającą rosyjskiemu Gazpromowi na wykorzystanie 80 procent przepustowości gazociągu. Wyrok ten był sukcesem Polski, która zaskarżyła decyzję KE.
Gazociąg OPAL, przebiegający przez terytorium Niemiec wzdłuż ich wschodniej granicy, został zbudowany w 2011 r. Gazprom mógł wykorzystywać tylko połowę jego przepustowości z powodu unijnych przepisów, które – choć możliwe są wyjątki – nakazują właścicielom lub głównym operatorom rurociągów, by udostępniali część ich przepustowości innym graczom rynkowym. Jednak w 2016 roku Komisja Europejska zezwoliła, by ową zarezerwowaną dla innych firm przepustowość mógł zagospodarować Gazprom poprzez formalny udział w wolnorynkowych aukcjach.
Decyzja ta w praktyce zupełnie oddała rosyjskiemu gigantowi przesył gazu przez OPAL, wbrew - jak przekonywali jej krytycy - zapisanym w unijnym prawie celom dywersyfikacji źródeł energii w Europie. Dlatego władze Polski, wspierane przez Litwę i Łotwę, zwróciły się do Sądu UE o unieważnienie postanowienia KE. Sędziowie w Luksemburgu przychylili się do argumentów Warszawy, uznając decyzję Komisji za sprzeczną z zasadą solidarności energetycznej w UE. Sąd wytknął też KE, że nie dokonała oceny, czy zaproponowana przez niemieckiego regulatora zmiana warunków korzystania z gazociągu OPAL wpłynie na bezpieczeństwo dostaw gazu w Polsce.
Polska obawia się, że rosyjsko-niemieckie gazociągi prowadzą do zwiększenia zależności UE od jednego dostawcy gazu, Rosji. Osłabiają one tym samym rolę Ukrainy jako kraju tranzytu błękitnego paliwa, co czyni ten kraj bardziej podatnym na gazowy szantaż ze strony Moskwy. Berlin podkreśla, że inwestycje takie jak Nord Stream, Nord Stream 2 oraz ich lądowe odnogi OPAL i EUGAL to przedsięwzięcia komercyjne. Niemieccy politycy wskazują, że nawet w czasie zimnej wojny Kreml wywiązywał się ze swoich zobowiązań wobec odbiorców gazu.
Autorka: Anna Widzyk
(KF)
",agphcadntq.jpg
            Uziemienie Boeingów 737 MAX. Oświadczenie LOT,"Na bieżąco monitorujemy koszty wynikające z uziemienia Boeingów 737 MAX - przekazał PAP we wtorek LOT. Dodano, że przewoźnik jest w stałym kontakcie z leasingodawcami oraz firmą Boeing, gdzie pracują nad rozwiązaniem problemu na drodze współpracy.","Amerykański koncern lotniczy Boeing podjął w poniedziałek decyzję o wstrzymaniu od stycznia 2020 roku produkcji samolotów 737 Max. To efekt uziemienia tego typu maszyn po dwóch katastrofach, w których zginęło łącznie 346 osób.
Zarząd Boeiga podjął decyzję o wstrzymaniu produkcji samolotów 737 Max po dwudniowych obradach w Chicago w związku z informacjami z Federalnej Agencji Lotnictwa (FAA), która w ubiegłym tygodniu dała wyraźnie do zrozumienia, że koncern nie może liczyć na szybkie dopuszczenie do eksploatacji tego typu maszyn.
Wcześniej koncern Boeing zapewniał, że wprowadził niezbędne modyfikacje oprogramowania komputerów pokładowych i inne poprawki oraz że przeprowadzone loty testowe wykazały pełną sprawność tych samolotów. Boeing miał nadzieję na uzyskanie dopuszczenia ich do lotów do końca br.
LOT we wtorkowym komunikacie przypomniał, że w związku z globalnym uziemieniem Boeing 737 MAX, spółka wstrzymała operowanie na wszystkich pięciu maszynach tego typu, które znajdują się we flocie. LOT zamówił w sumie 15 maszyn tego typu.
""W celu utrzymania siatki połączeń LOT wyleasingował dodatkowe samoloty do obsługi połączeń, na których były zaplanowane rejsy uziemionych maszyn. Dodatkowe maszyny zostały pozyskane w formule wet-lease (ACMI) oraz dry-lease"" - czytamy.
Spółka podkreśla, że pomimo uziemienia samolotów boeing 737 MAX 8 - LOT utrzymał zaplanowaną siatkę połączeń - o 15 proc. większą niż rok temu.
""Na bieżąco monitorujemy koszty wynikające z uziemienia Boeingów 737 MAX. Jesteśmy w stałym kontakcie z naszymi partnerami – leasingodawcami oraz firmą Boeing i pracujemy nad rozwiązaniem problemu na drodze współpracy"" - przekazał LOT.
Narodowy przewoźnik podkreślił, że decyzję o powrocie MAX-ów do służby uzależnia od wytycznych Amerykańskiej Administracji Lotnictwa (FAA) oraz Europejskiej Agencji Bezpieczeństwa Lotniczego (EASA).
Mimo uziemienia w marcu na całym świecie Boeingów 737 MAX koncern nadal je produkował w liczbie 42 sztuk miesięcznie. Była to jednak produkcja ograniczona o
1/5 w stosunku do stanu sprzed uziemienia. Wstrzymanie linii produkcyjnej, jak zapewniły władze firmy, nie będzie oznaczać redukcji zatrudnienia. Zwolnienia mogą jednak mieć miejsce w niektórych z 900 firm, które dostarczają części do samolotu.
Poniedziałkowa decyzja to cios wizerunkowy, ale też przede wszystkim finansowy dla Boeinga. W związku ze wstrzymaniem produkcji Boeing nie będzie mógł dostarczyć odbiorcom 375 zamówionych maszyn. Do tej pory amerykański koncern poniósł straty w wysokości 8 mld dolarów z tytułu rekompensat dla linii lotniczych w związku z opóźnieniami w dostawach i obniżeniem produkcji.
To pierwsza taka decyzja Boeinga od ponad 20 lat. W 1997 roku Boeing poniósł straty w wysokości 2,6 mld dolarów po tym, jak został zmuszony do zawieszenia produkcji maszyn typu 737 i 747 z powodu problemów z łańcuchem dostaw. Poprzedni poważny kryzys Boeing przechodził w 2013 r., kiedy z powodu zapalających się akumulatorów uziemiono model Boeing 787 Dreamliner.
Boeingi 737 MAX uziemiono w marcu br. rezultacie dwóch katastrof - w Indonezji w październiku ubiegłego roku i w Etiopii w marcu tego roku - w których łącznie zginęło 346 osób. Przyczyną tych katastrof było najprawdopodobniej wadliwe oprogramowanie kontrolujące system MCAS automatycznie zapobiegające przeciągnięciu (utracie siły nośnej). Wszystkie 737 MAX, będące w posiadaniu linii lotniczych na całym świecie, zostały wycofane z eksploatacji do czasu uzyskania nowego certyfikatu dopuszczającego do lotów z pasażerami.
(sp)
",uziemienie-boeingow-737-max-oswiadczenie-lot.jpg
"            ""Trybunał Konstytucyjny bis"" w Senacie. Stanisław Karczewski komentuje","Wicemarszałek Senatu Stanisław Karczewski (PiS) zaprotestował w wtorek przeciw powołaniu w izbie stałego zespołu doradców ds. oceny konstytucyjności prawa, składającego się, jak powiedział, z prawników bliskich PO. - To jest niezrozumiałe, że tworzy się w Senacie TK bis - podkreślił.","Podczas wtorkowej wspólnej konferencji z trzema senatorami PiS, wicemarszałek Senatu Stanisław Karczewski poinformował, że Prezydium Senatu ""upoważniło marszałka do powołania stałego zespołu doradców do spraw konstytucyjności prawa"". Dodał, że w tym zespole mają się znaleźć prawnicy, związani także z należącą do Platformy Fundacją ""Państwo Prawa"".
- Nie mam nic przeciwko temu, żeby takie fundacje funkcjonowały, ale stworzenie takiego think thanku jest dla mnie zupełnie niezrozumiałe, to jest pierwsze takie rozwiązanie w historii Senatu - powiedział Karczewski. Powiedział, że on na prezydium głosował przeciw, a senatorowie PiS będą monitorować pracę tego zespołu, w tym jego koszty.
- To jest dla nas niezrozumiałe, że tworzy się w Senacie Trybunał Konstytucyjny bis. To jest sytuacja nie do zaakceptowania - podkreślił Karczewski. - To jest ewidentnie polityczna działalność, bo członkowie tego zespołu są prawnikami, doradzającymi PO - dodał.
Senator Marek Martynowski (PiS) przypomniał, że na poprzednim posiedzeniu Senatu klub PiS złożył wniosek do marszałka Senatu, żeby rozszerzyć Prezydium Senatu do sześciu osób.
- Pod takim wnioskiem podpisało się kilkunastu senatorów. Niestety dotąd ani komisja regulaminowa się nie zebrała, ani marszałek Senatu nie odniósł się do tego - powiedział Martynowski . - Uważamy, że jako największy klub w Senacie, mający 48 senatorów, mamy tylko jednego przedstawiciela w Prezydium Senatu, co jest rażącym zaniedbaniem - dodał.
Podczas konferencji Karczewski wyrażał też zadowolenie z przyjęcia przez Senat uchwały w sprawie rocznicy wydarzeń grudniowych na wybrzeżu w grudniu 1970 roku.
Podobną opinię wyraził senator Jan Maria Jackowski (PiS). - To pokazuje że mamy szacunek do bohaterów naszej przeszłości i pamiętamy o tych ofiarach jednego z najtragiczniejszych wydarzeń w historii Polski po II wojnie światowej - powiedział Jackowski. - To pokazuje, że w sprawach obiektywnych, mających znaczenie dla wspólnoty narodowej w Senacie potrafimy wypracować taką formułę, która będzie akceptowana powszechnie - dodał.
Karczewski wyraził też nadzieję, że senatorowie KO zagłosują za ustawą o Funduszu Solidarnościowym, która będzie umożliwiać wypłacenie już w kwietniu 13. emerytury. - Chcę zapewnić emerytów i rencistów, że te pieniądze na pewno trafią do emerytów i rencistów wbrew oczekiwaniu Platformy Obywatelskiej - zaznaczył. Zapewnił jednocześnie, że wypłata 13. emerytury nie odbędzie się kosztem pieniędzy dla niepełnosprawnych.
Zarówno Karczewski jak i Marek Pęk (PiS) przyznali, że senatorowie PiS nie protestowali przeciwko wnioskowi o przełożenie wyboru przedstawicieli Senatu w KRS na następnym styczniowym posiedzeniu. ""Uważamy, że kwestia tych kilkunastu dni nie jest kluczowa, możemy to głosowanie odłożyć, natomiast jako senatorowie PiS stoimy na stanowisku, że ten wybór absolutnie musi zostać dokonany, Senat musi wybierać osoby do tych organów, do których wyboru jest uprawniony"" - mówił Pęk.
Zaznaczył, że senatorowie PiS będą się przyglądać, czy to przełożenie jest krótkotrwałą kwestią techniczną, czy jest przejawem ""obstrukcji senackiej"".
(sp)
",stanislaw-karczewski.jpg
            Ceny prądu 2020. Podwyżka u jednego dostawcy,"Prezes Urzędu Regulacji Energetyki odmówił zatwierdzenia taryf na energię trzech głównych sprzedawców prądu, zatwierdził jedynie taryfę Tauronu Sprzedaż. W efekcie trzej sprzedawcy od 1 stycznia muszą stosować taryfy z 2018 r.","Jak poinformował dziś Prezes URE Rafał Gawin, zatwierdził taryfy dystrybucyjne wszystkich dystrybutorów i taryfę przesyłową. W przełożeniu na rachunek przeciętnego gospodarstwa domowego będzie to oznaczać wzrost w przedziale 0,80-1,80 zł miesięcznie.
Rachunki klientów Taurona Sprzedaż z grupy przeciętnych gospodarstw domowych wzrosną maksymalnie o 9 zł miesięcznie.
Prezes URE odmówił jednak zatwierdzenia taryf pozostałych trzech głównych sprzedawców z grup PGE, Energi i Enei. Oznacza to, że od początku 2020 r. muszą oni stosować taryfy z 2018 r.
",qcovzzjegm.jpg
"            Wypadek, w którym zginął komendant policji z Mikołowa. Ksiądz stanie przed sądem","Jest już akt oskarżenia w sprawie tragicznego wypadku, do którego kilka miesięcy temu doszło w Wełninie w powiecie buskim w woj. świętokrzyskim. Zginął w nim komendant policji w Mikołowie w woj. śląskim. O jego spowodowanie buska prokuratura oskarża Ryszarda P., 54-letniego księdza z Bochni.","Do tragicznego wypadku doszło na początku lipca tego roku. Na drodze krajowej numer 79 w miejscowości Wełnin w powiecie buskim zderzyły się osobowa toyota i motocykl. Z ustaleń policji wynika, że 54-letni kierowca auta osobowego, jadąc od strony Krakowa w kierunku Sandomierza, chciał skręcić w lewo na skrzyżowaniu i prawdopodobnie nie ustąpił pierwszeństwa jadącemu z przeciwka motocyklowi.
Mimo reanimacji nie udało się uratować życia motocyklisty. Później okazało się, że był nim Krzysztof Skowron, komendant powiatowy policji w Mikołowie na Śląsku. Samochodem kierował natomiast 54-letni Ryszard P., ksiądz z Bochni. Śledztwo w tej sprawie właśnie dobiegło końca.
- Akt oskarżenia skierowaliśmy już do Sądu Rejonowego w Busku – Zdroju. 54-letni Ryszard P. usłyszał zarzut spowodowanie wypadku ze skutkiem śmiertelnym – mówi Onetowi Marcin Gogacz, szef Prokuratury Rejonowej w Busku – Zdroju. – Oskarżonemu 54-latkowi może grozić od sześciu miesięcy do nawet ośmiu lat pozbawienia wolności – dodaje.
Wiadomo, że w chwili wypadku obaj mężczyźni byli trzeźwi. – Ryszard P. nie przyznał się do zarzucanego mu czynu. Złożył jednak wyjaśnienia – podkreśla Marcin Gogacz.
(mt)
",oopmxxvqmi.jpg
            Szczecin: Obchody Grudnia '70. Wygwizdano list marszałka Tomasza Grodzkiego,"W Szczecinie na obchodach 49. rocznicy grudnia 1970 r. pojawił się m.in. prezydent Andrzej Duda. Po jego wystąpieniu odczytany został list marszałka Senatu Tomasza Grodzkiego. Jak informuje Wirtualna Polska, uczestnicy w tym momencie zaczęli gwizdać. Szef Kancelarii Senatu Piotr Świątecki musiał na chwilę przerwać czytanie.","Jak informuje portal, musiał interweniować jeden z organizatorów. - Proszę o chwilę cierpliwości, pan już kończy - stwierdził. Uczestnicy zaczęli znów gwizdać i klaskać.
Wideo z incydentem zamieścił w sieci radny PiS-u Dariusz Matecki.
Przed bramą Stoczni Szczecińskiej odbywają się uroczystości 49. rocznicy grudnia 1970 r. W proteście tym zginęło wówczas w Szczecinie 16 osób, a ponad 100 zostało rannych.
- Gdyby nie tamta krew nie byłoby dzisiejszej wolnej Polski. I nie mógłbym stać dzisiaj tutaj, przed tą bramą i mówić tego, co mi podpowiada serce, tego, co po prostu chcę powiedzieć - stwierdził prezydent Andrzej Duda.
Prezydent podkreślił, że dzisiaj cały naród Polski, całe społeczeństwo chyli czoło nad tymi, którzy wtedy zginęli i oddaje im cześć. - To jest nasza wspólna wartość, to jest z całą pewnością obok wielu historycznych zdarzeń, to jedno z tych wielkich, które możemy nazwać kształtującymi i z tych, które możemy nazwać pewnymi zwrotnicami w dziejach. Zwrotnicami w dziejach naszego narodu i zwrotnicami w naszej historii, która potem pobiegła inną drogą - zaznaczył Andrzej Duda.
Jak dodał, to tak naprawdę od wtedy zaczął się poważny sprzeciw wobec komunizmu, który zakończył się przemianami 1989 r. - I można powiedzieć, że gdyby nie tamta krew nie byłoby dzisiejszej wolnej Polski. I nie mógłbym stać dzisiaj tutaj przed tą bramą i mówić tego, co mi podpowiada serce, tego, co po prostu chcę powiedzieć - podkreślił prezydent.
- Nie byłoby tego dzisiaj, gdyby nie tamto wczoraj - bolesne, straszne, trudne, ale które poza przelaną krwią przyniosło wielkie owoce - mówił Andrzej Duda.
- Czy potem można było lepiej? Tak, zawsze można było lepiej i uczciwiej. Nigdy nie pogodzą się z tym, że odpowiedzialność nie została wyciągnięta, nigdy. Ale chcę, żeby obok tego i obok tego, że cały czas Polskę naprawiamy, że cały czas usuwamy to co złe pozostało z tamtych czasów, niech odchodzi w cień historii, niech zostaje wypchnięte z naszego życia, niech zostanie oderwane wreszcie od naszej rzeczywistości, niech przestanie nam ciążyć jak balast, który powoduje, że nie możemy tak sprawnie przyspieszyć i biec do przodu jakbyśmy chcieli - mówił prezydent.
",prof-tomasz-grodzki.jpg
            SOP wysadziła Angelę Merkel z opancerzonego samochodu. Gen. Janicki: to nie powinno mieć miejsca,"Dzisiaj w SOP (Służba Ochrony Państwa - przy. red.) obowiązuje zasada, że samochód prowadzi ten, kto akurat jest najbliżej, gdy trzeba jechać. To jest łapanka. Tak nigdy nie było i nie powinno mieć miejsca. Mam tylko nadzieję, że nie dojdzie do prawdziwej tragedii – tak w rozmowie z Onetem komentuje zdarzenie z 6 grudnia b. szef BOR, gen. Marian Janicki.","Wczoraj informowaliśmy, że Angela Merkel musiała się przesiąść z pancernej limuzyny do innego auta Służby Ochrony Państwa, ponieważ kierowca SOP był błędnie przekonany o awarii samochodu i ""wpadł w panikę"" - ustalił portal tvn24.pl. Do zdarzenia doszło 6 grudnia, podczas wizyty kanclerz w byłym obozie koncentracyjnym Auschwitz-Birkenau. - Prawdopodobnie przypadkowo kierowca ustawił w komputerze pokładowym limit prędkości. Auto zostało potem sprawdzone. Nie było żadnej awarii – podkreśla jeden z informatorów tvn24.pl.
Wczoraj wieczorem rzecznik SOP w rozmowie z Onetem potwierdził, że faktycznie doszło do przesadzenia kanclerz Merkel. – Przyczyną było osłabienie mocy samochodu – mówi ppłk SOP Bogusław Piórkowski.
Do sytuacji odniósł się b. szef BOR gen. Marian Janicki, który powiedział Onetowi, że taka sytuacja ""w ogóle nie powinna mieć miejsca"".
– Przesiadka VIP-a świadczy o tym, że mogliśmy mieć do czynienia z naprawdę poważnym powodem i dużą awarią samochodu. Jeżeli natomiast powód nie był poważny, czyli np. kierowca wcisnął przypadkowo jakiś przycisk, to nie jest to jego wina. On sam nie prosił się, by usiąść za kierownicą. Ktoś go tam posadził, ktoś mu wydał takie polecenie, ktoś napisał w planie operacji ochronnej, że akurat ten kierowca ma tam być, więc wina jest jego przełożonych – uważa Janicki.
Wojskowy wskazuje też przypuszczalne powody całego zdarzenia. Jego zdaniem, dziś w SOP ""obowiązuje taka zasada, że samochód prowadzi ten, kto akurat jest najbliżej, gdy trzeba jechać"". – Facet, który kiedyś był pirotechnikiem, ma rok doświadczenia jako kierowca i wiezie VIP-a. To jest łapanka – uważa gen. Janicki. – Jak pamiętam, w służbach specjalnych najmłodsi nigdy nie mieli prawa wsiąść do samochodu. Nie pamiętam z kolei, by nam zdarzyło się coś podobnego, jak przesiadka VIP-a. Nie wyobrażam sobie takich sytuacji. Mam tylko nadzieję, że nie dojdzie do prawdziwej tragedii, bo będzie za późno – dodaje.
Generał dywizji bierze jednak w obronę niedoświadczonego kierowcę. – Powtarzam: to nie jest jego wina. On dostał przecież od kogoś takie polecenie. Chciałbym, żeby ktoś zadał pytanie, dlaczego ci młodzi ludzie wsiadają do samochodu, dlaczego jeżdżą tak szybko, kto im wydaje takie rozkazy? – pyta gen. Janicki w rozmowie z Onetem.
B. szef BOR dodaje, że jednostka SOP znalazła się dziś w wyjątkowo trudnej sytuacji. - Ja wierzę w obecnego szefa SOP (Paweł Olszewski - przyp. red.), ale on trafił w bardzo zły moment: nie ma ludzi, bo zostali zwolnieni, odeszli lub musieli odejść. Trzeba to wszystko posklejać, na to oczywiście potrzeba czasu, ale uważam, że źle się dzieje - podsumowuje wojskowy.
Jak podał wczoraj tvn24.pl, funkcjonariusze SOP mieli zatrzymać kolumnę Angeli Merkel i przesadzić ją z opancerzonego samochodu do innego pojazdu. Wydarzenie miało miejsce 6 grudnia, podczas wizyty kanclerz w byłym obozie koncentracyjnym Auschwitz-Birkenau. - Prawdopodobnie przypadkowo kierowca ustawił w komputerze pokładowym limit prędkości. Auto zostało potem sprawdzone. Nie było żadnej awarii. Przesadzenie VIP-a tej rangi co kanclerz Niemiec do innego samochodu to karygodny błąd – podkreśla jeden z informatorów.
Według źródeł portalu tvn24.pl z Ministerstwa Spraw Wewnętrznych i Administracji wpadka w resorcie została przedstawiona w inny sposób. - Komendant SOP (Paweł Olszewski - przyp. red.) wyjaśniał, że trzeba było zmienić samochód kanclerz Merkel, bo doszło do awarii – przyznał informator.
Za kierownicą pancernej limuzyny Angeli Merkel siedział Piotr K., funkcjonariusz z dużym stażem w SOP i Biurze Ochrony Rządu, który jednak jako kierowca pełni tam służbę od niedawna. Wcześniej był pirotechnikiem. - Jako pirotechnik był dobrze oceniany, dodatkowo prowadził busy pirotechników, bo ma też prawo jazdy kategorii C. To teraz wśród młodych kierowców w SOP rzadkość, więc go niedawno wzięli na kierowcę VIP-ów - tłumaczył były oficer SOP, który zna Piotra K.
W ubiegłym tygodniu doszło do wypadku samochodu SOP, który wiózł ministra Jarosława Gowina. Do zdarzenia doszło 11 grudnia w drodze do Gdańska, gdzie Gowin wziął udział w uroczystym posiedzeniu Senatu Politechniki Gdańskiej. Według źródeł portalu zbliżonych do SOP za kierownicą siedział 28-letni Karol S., który jest funkcjonariuszem Służby Ochrony Państwa, a wcześniej Biura Ochrony Rządu, łącznie od około trzech lat. 
(sp)
",gen-marian-janicki.jpg
            Reporterzy bez Granic o 2019: w tym roku zamordowano 49 dziennikarzy,"W ubiegłym roku zamordowano 49 dziennikarzy. Najwięcej zginęło w Meksyku, Syrii, Afganistanie, Somalii i Pakistanie – wynika z najnowszego raportu Reporterów bez Granic.","Norma Sarabia Garduza siedzi na werandzie, kiedy podjeżdżają zamaskowani mężczyźni. Wysiadają z samochodu, oddają kilka strzałów i znikają. 46-letnia Garduza ginie na miejscu.
Garduza, podobnie jak dziewięciu innych dziennikarzy i dziennikarek w Meksyku, zginęła w tym roku. Pisała o korupcji i brutalnych przestępstwach w stanie Tabasco na południowym wschodzie kraju.
Również w tym roku Meksyk – obok Syrii, Afganistanu, Somalii i Pakistanu – należy do najbardziej niebezpiecznych krajów dla dziennikarzy – wynika z najnowszego raportu Reporterów bez Granic. Chodzi o profesjonalnych dziennikarzy i członków ich zespołów oraz o dziennikarzy obywatelskich.
Dobra wiadomość jest tylko taka, że w 2019 roku zginęło mniej dziennikarzy niż w ubiegłych latach. W 2018 roku było ich 87. W tym roku (stan z początku grudnia 2019) – 49. To najmniej od 16 lat. Najbardziej zmniejszyła się liczba korespondentów zabitych w regionach objętych wojną i kryzysami.
–Powody są różne, nie zawsze pozytywne – mówi Juliane Matthey, rzeczniczka prasowa Reporterów bez Granic. Z jednej strony na terenach objętych wojną i kryzysem pracuje mniej zagranicznych reporterów. Po raz pierwszy żaden z dziennikarzy nie zginął w czasie misji zagranicznej, wszyscy stracili życie w swoim własnym kraju.
57 dziennikarzy padło ofiarą porwań.
Wielu reporterów jest też lepiej przygotowanych i wyposażonych do pracy w niebezpiecznych warunkach. Szczególnie na Bliskim Wschodzie. Afgańscy dziennikarze – mówi Matthey – omijają grupy i długie trasy, by zminimalizować ryzyko ataku.
Również w Jemenie zmniejszyła się liczba zabitych dziennikarzy – z 10 w roku 2018 do dwóch w 2019. – Z powodu niebezpiecznej sytuacji wielu po prostu zmieniło swój zawód – mówi Matthey. Były reporter dziennika „Al-Thawra"" jest teraz kelnerem w stolicy Jemenu. Były dziennikarz „Akhbar al-Youm"" – sprzedawcą lodów.
W ubiegłym roku wzrosła jednak liczba aresztowanych dziennikarzy. Na początku grudnia w więzieniach przebywało 389 reporterów. Wszyscy z powodu wykonywanego zawodu. To o dwanaście procent więcej niż w ubiegłym roku.
Najwięcej z nich pozbawiono wolności w Chinach, gdzie w ciągu roku liczba więzionych dziennikarzy podwoiła się – z 60 do 120.
Ponad 40 procent z nich to dziennikarze obywatelscy, czyli tacy, którzy bez profesjonalnego dziennikarskiego przygotowania zbierają informacje i rozpowszechniają je, na przykład w internecie. 
W Chinach wielu robiło to mimo zaostrzenia państwowej cenzury. W takich wypadkach często pojawiają się oskarżenia o „szpiegostwo” i „separatyzm”.
Najbardziej znany przypadek dotyczy dziennikarza obywatelskiego i ekonomisty Ilhama Tohtiego, który od 2014 roku pod zarzutem „separatyzmu"" przebywa w chińskim więzieniu. Na swojej stronie internetowej opowiadał się za prawami dla Ujgurów, muzułmańskiej mniejszości prześladowanej w Chinach.
Źródło: ""Deutsche Welle""
(sp)
",reporterzy-bez-granic-o-2019-w-tym-roku-zamordowano-49-dziennikarzy.jpg
"            USA: Nie żyje chłopiec Rowan Fensley, którego potrącił ojciec. Miał siedem lat","Podczas świątecznej parady chłopiec wpadł pod koła platformy, którą kierował jego ojciec. Siedmiolatka nie udało się uratować, zmarł w szpitalu. Wczoraj przez Mount Juliet przejechał kondukt pogrzebowy z udziałem funkcjonariuszy miejscowej policji.","Wczoraj odbył się pogrzeb dziecka. Policjanci z Mount Juliet udostępnili filmik, na którym widać przejazd korowodu przez główną ulicę miasta. ""Kontynuujmy wsparcie rodziny Frensley!"" - napisali we wpisie na Facebooku.
Do tragedii doszło w sobotę w miasteczku Mt. Juliet w stanie Tennessee. Odbywała się tam coroczna miejska parada poprzedzająca święta Bożego Narodzenia. Platformę, na której świętował siedmioletni Rowan Fensley, ciągnął samochód, który prowadził ojciec chłopca - 44-letni Art.
Dziecko wypadło z podestu pod koła platformy już pod koniec defilady. Przez tłumy na ulicy policja i służby ratunkowe miały problem z dotarciem do dziecka. Udało się jednak przetransportować siedmiolatka do szpitala Vanderbilt. Niestety zmarł. 
Dzień po tragedii, pod szkołą opodal, której doszło do śmierci chłopca, odbyło się czuwanie. Mieszkańcy zorganizowali także zbiórkę pieniędzy dla rodziny, by pomóc im uprać się ze śmiercią dziecka. Wpłynęło do tej pory kilkadziesiąt tysięcy dolarów.
Źródło: Facebook, Twitter
(mj)
",zginal-siedmiolatek-potracony-przez-swojego-ojca.jpg
        Francja: Podpalił samochód i… własną stopę. Atak podpalacza przed restauracją,"Francuska policja poszukuje podpalacza, który wywołał pożar samochodu w Courbevoie na przedmieściach Paryża. Moment podpalenia został nagrany przez świadka. Na filmie widać jak sprawca podchodzi do zaparkowanego przed restauracją samochodu osobowego, oblewa go benzyną i podpala. Robi to jednak dość nieporadnie, bo oprócz samochodu, w ogniu staje także jego stopa. Następnie podpalacz ucieka. 
W wyniku pożaru ucierpiał nie tylko samochód, ale także fasada budynku, przed którym był zaparkowany.",,No image found
        USA: Kierowca cudem uniknął śmierci. Po przejechaniu samochodu na drogę zawaliło się drzewo,"To mogło zakończyć się tragicznie. W niedzielę (15.12) po przejechaniu samochodu w Leicester w stanie Massachusetts drzewo zwaliło się na drogę. Zdaniem miejscowej policji kierowca samochodu prawdopodobnie nie zdawał sobie sprawy, że drzewo mogłoby go przygnieść. Zdjęcia zostały opublikowane przez Departament Policji w Leicester.",,No image found
            Solec Kujawski: Postrzelił kota i celował do dzieci. Sąd zdecydował w sprawie aresztu,"Sąd zdecydował o aresztowaniu 27-latka, który postrzelił kota, a potem skręcił mu kark i mierzył z wiatrówki do dzieci w okolicach Solca Kujawskiego. Na wolność ma wyjść za trzy miesiące.","Młody mężczyzna miał dokonać tych przestępstw pod koniec września, jednak decyzja sądu zapadła dopiero wczoraj z uwagi na szereg czynności, które trzeba było wykonać.
Według zebranych danych 27-latek co najmniej dwukrotnie strzelił z wiatrówki do kota. Następnie chwycił ranione zwierzę i skręcił mu kark. Kot przeżył, jednak stracił czucie w tylnych łapach.
- Całe zajście widziały przebywające w pobliżu dzieci - relacjonuje dalszy przebieg wydarzeń Przemysław Słomski z Komendy Wojewódzkiej Policji w Bydgoszczy. - Mężczyzna, mierząc do nich z wiatrówki, zagroził im pozbawieniem życia, jeśli opowiedzą o tej sytuacji rodzicom. Dzieci uciekły do domu. Jedno z rodziców dowiedziało się o zdarzeniu i natychmiast poinformowało policjantów z Solca Kujawskiego.
Mundurowi pojechali na miejsce, do jednej z miejscowości w gminie Solec Kujawski. Tam zgłaszający rodzic przyniósł konające zwierzę. Policjanci zawieźli je do weterynarza. Ten uznał, że należy je uśpić.
Funkcjonariusze wszczęli dochodzenie. Przeprowadzono sekcję zwłok czworonoga, do sprawy wyznaczono biegłego z zakresu weterynarii, a zawiadomienie o konieczności przesłuchania dzieci trafiło do sądu rodzinnego. Po wykonaniu wszystkich czynności udało się wytypować podejrzanego. Śledczy przeszukali jego mieszkanie i znaleźli w nim wiatrówkę.
Mężczyzna usłyszał zarzut znęcania się nad zwierzęciem oraz kierowania gróźb karalnych w kierunku dzieci. Prokurator, który objął nadzór nad sprawą, wniósł o areszt podejrzanego, a sąd przystał na jego wniosek.
(mt)
",czdvnkdivx.jpg
            Białystok: Złamał obojczyk uczestnikowi Marszu Równości. Jest akt oskarżenia,"Prokuratura skierowała we wtorek do sądu akt oskarżenia w sprawie 34-latka, któremu zarzuciła atak na nastolatka w dniu Marszu Równości, zorganizowanego w Białymstoku 20 lipca. Kopnięty z dużą siłą 17-letni chłopak miał złamany obojczyk.","Atak miał miejsce w centrum miasta, przy ulicy Suraskiej. Zarejestrowany został przez jedną z osób postronnych, nagranie wideo opublikowano w internecie. Wykorzystali je policjanci przeglądający materiały umieszczone w sieci po marszu.
Jak poinformował szef Prokuratury Rejonowej Białystok-Południe Wojciech Zalesko, w zarzucie przyjęto, iż atak był występkiem chuligańskim, a sprawca działał umyślnie, bez powodu, okazując rażące lekceważenie porządku prawnego. Przy postawionym mu zarzucie grozi do pięciu lat więzienia.
Po zatrzymaniu mężczyzna był przez dwa miesiące aresztowany; obecnie nie są już wobec niego stosowane żadne środki zapobiegawcze.
To trzeci akt oskarżenia kierowany do sądu przez Prokuraturę Rejonową Białystok-Południe, w związku z wydarzeniami podczas Marszu Równości. Dwa pierwsze dotyczyły osób, którym śledczy zarzucili atak na policjantów zabezpieczających przemarsz.
Przejście uczestników Marszu Równości, zorganizowanego 20 lipca w Białymstoku, kilkakrotnie próbowali zablokować kontrmanifestanci, w tym przedstawiciele środowisk kibicowskich. Policja musiała użyć gazu. W stronę uczestników marszu rzucano kamieniami, petardami, jajkami i butelkami, wykrzykiwano też obraźliwe słowa.
W sumie policja zidentyfikowała do tej pory nad 140 osób, którym stawia zarzuty z kodeksu wykroczeń, m.in. dotyczące próby zakłócenia legalnego zgromadzenia, jak również nieobyczajnych wybryków (chodzi głównie o gesty i wznoszone okrzyki). Osoby te karane są mandatami; jeśli ich nie przyjmują, będą wobec nich kierowane wnioski do sądu.
(mt)
",marsz-rownosci-w-bialymstoku-20-lipca.jpg
            Warszawa: strzelanina na Białołęce w trakcie policyjnej akcji,"Policjanci otworzyli dzisiaj ogień podczas akcji na ul. Płochocińskiej. Zatrzymano dwie osoby, w tym jedną poszukiwaną Europejskim Nakazem Aresztowania. Nikomu nic się nie stało.","Strzały padły na warszawskiej Białołęce. Jak przekazał rzecznik Komendy Stołecznej Policji, strzelali policjanci. Stało się to podczas akcji funkcjonariuszy wydziału do walki z przestępczością samochodową wspieranych przez policjantów z jednej z warszawskich komend rejonowych.
Z ustaleń PAP wynika, że funkcjonariusze trafili pociskiem w oponę.  - Do sprawy zatrzymano dwie osoby. Nikomu nic się nie stało - powiedział rzecznik Komendy Stołecznej Policji nadkom. Sylwester Marczak.
Jedna z zatrzymanych osób była poszukiwana Europejskim Nakazem Aresztowania.
- Działania prowadzone są cały czas przez policjantów, w związku z tym na tym etapie nie udzielamy więcej informacji - poinformował Marczak.
(mt)
",cqqillangk.jpg
            Turcja: Recep Tayyip Erdogan wzywa do przesiedlenia miliona syryjskich uchodźców,"Recep Tayyip Erdogan zaapelował we wtorek o przesiedlenie miliona syryjskich uchodźców do ""strefy pokoju"" w północnej części Syrii na zasadzie dobrowolności i ""w bardzo krótkim czasie"".","- Musimy znaleźć sposób, który pozwoli uchodźcom pozostać w swych ojczyznach, a tym, którzy już przybyli do Turcji, by byli spokojnie odesłani i przesiedleni do swych ojczyzn - powiedział Erdogan na Światowym Forum na temat uchodźców, które odbywa się w Genewie pod auspicjami ONZ.
W Turcji przebywa ok. 3,7 mln syryjskich uchodźców. Jak podkreśla Reuters, to największa społeczność uchodźców w skali światowej.
Erdogan zaznaczył, że w ""strefie pokoju"" mogłyby powstać domy i szkoły. Dodał, że do tej strefy od czasu rozpoczęcia tureckiej ofensywy w północnej Syrii powróciło już ok. 371 tys. syryjskich uchodźców, a ""dobrowolnie"" powinno do nich dołączyć kolejne ponad 600 tys.
Chodzi o ofensywę rozpoczętą przez Turcję w październiku w północno-wschodniej Syrii, której deklarowanym celem było wyparcie kurdyjskich bojowników z YPG z przygranicznego pasa na środkowym odcinku granicy turecko-syryjskiej i utworzenie tam ""strefy bezpieczeństwa"". Kurdowie nazywają tę operacją czystką etniczną, oskarżają też Turcję o zbrodnie wojenne podczas ofensywy.
Erdogan zaznaczył, że przez dziewięć lat Turcja wydała 40 mld dolarów na goszczenie uchodźców. Skrytykował Unię Europejską, która wyasygnowała na ten cel ok. 6 mld euro za - jak ocenił - niepełne przekazanie tej kwoty. - Wciąż czekamy (...) na kolejne 3 mld euro, które obiecano - wskazał.
- Jeżeli zdołamy wdrożyć projekty, o których mówiłem na Zgromadzeniu Ogólnym Organizacji Narodów Zjednoczonych, to myślę, że przesiedlenie może z łatwością objąć milion (osób - PAP) w bardzo krótkim czasie - podkreślił turecki prezydent.
- Niestety wysiłki podjęte w celu ochrony pól naftowych nie przełożyły się na bezpieczeństwo i ochronę dzieci w Syrii - ubolewał Erdogan. Według agencji Reutera była to zawoalowana krytyka pod adresem Stanów Zjednoczonych, które po odwrocie Państwa Islamskiego podjęły działania w celu ochrony pól naftowych w Syrii.
(sp)
",recep-tayyip-erdogan.jpg
            Francja: zamieszki podczas manifestacji w Paryżu,"Francuska policja użyła wobec uczestników demonstracji w centrum Paryża dziś gazu łzawiącego i granatów hukowych, a w stronę funkcjonariuszy rzucano przedmioty - poinformowała agencja Reutera.","Starcia wybuchły w pobliżu Place de la Nation podczas demonstracji zorganizowanej przez związki zawodowe, które apelują do prezydenta Emmanuela Macrona o wycofanie się z planowanej reformy systemu emerytalnego.
Według centrali związkowej CGT w manifestacji w stolicy Francji bierze udział 350 tys. ludzi.
Reuters relacjonuje, że ubrani na czarno protestujący, z których część była zamaskowana, przewracali kosze na śmieci, próbowali zniszczyć billboardy i rzucali w stronę policji pociskami. Agencja pisze, że w okolicy manifestacji zniszczono sklepy.
Paryska policja przekazała, że poza zamieszkami, w których uczestniczyli anarchiści z ""czarnego bloku"", manifestacja w znacznej mierze przebiegała pokojowo.
Do demonstracji doszło również w Nantes, na zachodzie Francji. Policja użyła gazu łzawiącego wobec osób zgromadzonych na demonstracji przeciwko zapowiedzianej przez rząd prezydenta Emmanuela Macrona reformie systemu emerytalnego - poinformował francuski nadawca C News.
Protest zorganizowały związki zawodowe, które sprzeciwiają się planowanym reformom. W ostatnich miesiącach w tym mieście często dochodziło do starć policji z członkami skrajnie lewicowych ugrupowań - zaznacza Reuters.
AFP, powołując się na szacunki władz, podaje, że na ulice wyszło we wtorek ponad 200 tys. ludzi. To już 13. dzień strajku generalnego przeciwko reformie emerytalnej.
Według AFP w Nantes protestowało od 14 do 30 tys. osób, a ok. 11 tys. w Montpellier.
",protest-w-nantes.jpg
            Sąd Najwyższy ostro o projekcie PiS-u. O co chodzi w kontrowersyjnej ustawie?,"Sąd Najwyższy skrytykował dziś projekt PiS-u o ustroju sądów i Sądzie Najwyższym, a także o sądach administracyjnych, wojskowych i prokuraturze. - Wpisuje się w logikę, jaką kierowano się przy wprowadzaniu stanu wojennego - czytamy w opinii SN. Jak dodano, sprzeczność projektu z prawem europejskim prowadzić może nawet do opuszczenia UE. Co tak naprawdę znajduje się w kontrowersyjnym projekcie, który w zeszłym tygodniu złożyli w Sejmie posłowie PiS?","Chodzi na przykład o roszczenie sobie prawa do oceniania, czy sędziowie wybrani przez demokratyczną KRS i powołani przez prezydenta mogą pełnić ten urząd. - W ustawie, którą skierowaliśmy do laski marszałkowskiej, przewidziane są przepisy, dotyczące kwalifikowanego deliktu dyscyplinarnego, właśnie związanego z troską o porządek prawny, o praworządność w państwie Polskim i działalność zgodnie z konstytucją - mówił Kanthak.
Autorzy projektu chcą w ten sposób ograniczyć sędziom możliwość podważania działań innych sędziów. - Przepisy przewidują nawet możliwość złożenia z urzędu sędziów, którzy domniemywaliby sobie możliwość podważania KRS czy prerogatyw prezydenta, czy też podważania innych sędziów - dodał Kanthak. - Sędziowie wyłonieni przez demokratyczną Krajową Radę Sądownictwa mogliby podważać sędziów, którzy zostali powołani przez Radę Państwa i na odwrót, sędziowie powołani przez Radę Państwa mogliby kontestować sędziów powołanych przez demokratyczną KRS - tłumaczył.
- Fakt złożenia projektu wynika z bardzo głębokiego zaniepokojenia tym, co robią w swoich działaniach niektórzy sędziowie - mówił poseł PiS, wiceminister sprawiedliwości Sebastian Kaleta. - Sędzia powinien oceniać wyrok innego sędziego, jeśli jest skierowana apelacja lub inny środek zaskarżenia, natomiast nie ma kompetencji aby oceniać, czy dany sędzia może wykonywać władzę sędziowską - dodał.
Sędziów w Polsce powołuje prezydent. Jest to regulowany ustawą zasadniczą przywilej prezydenta. - Niestety niektórzy sędziowie przyjmują bardzo niebezpieczną dla stabilności stosunków prawnych w Polsce logikę, wedle której każdy sędzia może podważać możliwość orzekania przez innego sędziego - zaznaczył Kaleta.
Zwrócił uwagę, że Polsce jest nadal około 700 sędziów powołanych przez Radę Państwa PRL i ""stosując tę logikę, można podważyć wszystkie wyroki, które ci sędziowie wydawali przez 30 lat"". - Do takiego chaosu prawnego państwo polskie nie może dopuścić - podkreślił.
Wśród proponowanych sankcji jest m.in. przeniesienie na inne stanowisko służbowe, złożenie z urzędu oraz kary finansowe. Kary te będzie orzekać Izba Dyscyplinarna Sądu Najwyższego i rzecznicy dyscyplinarni.
Projekt, jak dodał Kaleta, ma również zabezpieczyć ""ciągłość funkcjonowania Sądu Najwyższego na wypadek, gdyby w Sądzie Najwyższym nie wszyscy sędziowie tego sądu byli respektowani przez I Prezes SN jako sędziowie Sądu Najwyższego"". Chodzi o to, by uniknąć sparaliżowania wyboru nowego I Prezesa SN po zakończeniu kadencji Małgorzaty Gersdorf.
- Jeśli Sąd Najwyższy nie przeprowadzi prawidłowo procedury wskazania kandydatów prezydentowi, to wedle naszej propozycji prezydent po upływie kadencji I Prezes wskaże p.o. I Prezesa SN, aby ten jak najszybciej przeprowadził zgodnie z przepisami prawa to zgromadzenie, aby Sąd Najwyższy mógł funkcjonować i nie był sparaliżowany - wyjaśnił Kaleta.
- Zależy nam, by sądownictwo funkcjonowało stabilnie - przekonywał wiceminister sprawiedliwości. - By sędziowie oceniali wyroki, a nie samych sędziów. Ponieważ wzywanie sędziów przez innych sędziów do wstrzymania się od orzekania jest de facto atakiem na niezawisłość tych sędziów, na których się naciska, przy przestali pracować - dodał.
Poseł Jacek Ozdoba poinformował, że w myśl projektu sędziowie będą też mieli obowiązek oświadczenia, w jakich stowarzyszeniach i fundacjach działają oraz do jakich partii należeli przed objęciem funkcji sędziego. Będą też zobligowani do ujawnienia nicku, pod którym zabierają głos na portalach społecznościowych ""w tematach politycznych i okołopolitycznych"". - To jest dbanie o to, by sędzia zarówno na sali rozpraw, jak i wtedy, gdy zdejmuje togę, zachowywał apolityczność i nie uczestniczył w sporze politycznym - wyjaśniał Ozdoba.
Kaleta zaznaczył, że projekt nie daje żadnych nowych kompetencji władzy ustawodawczej lub wykonawczej, poza istniejącymi prerogatywami prezydenta. Dodał, że proponowane przepisy są wzorowane na tych, które funkcjonują w innych państwach UE.
Sąd Najwyższy wydał dziś obszerną, liczącą ponad 40 stron opinię dot. projektu Prawa i Sprawiedliwości.
""Co znamienne, opiniowany projekt został ogłoszony na stronach Sejmu w nocy z 12 na 13 grudnia 2019 r. Nie tylko jednak data jego zgłoszenia nawiązuje do najbardziej niechlubnych kart polskiej historii. Filozofia opiniowanego przedłożenia wpisuje się bowiem w logikę, jaką kierowano się przy wprowadzaniu stanu wojennego"" - czytamy.
Jak dodano w tych uwagach, nawiązując do okresu stanu wojennego ""ówczesny ustawodawca mimo oczywistej sprzeczności dekretu Rady Państwa z dnia 12 grudnia 1981 r. o stanie wojennym z Konstytucją PRL, również oczekiwał od polskich sędziów ślepego posłuszeństwa treści przepisów zrównanych mocą z ustawą"".
""Podkreślenia wymaga, że formułowane obecnie w przestrzeni publicznej przez najwyższych przedstawicieli władzy ustawodawczej i wykonawczej zarzuty dotyczące sędziów stanu wojennego, sprowadzają się do tego, że stosowali oni dekret o stanie wojennym, bez uwzględnienia jego sprzeczności z normami wyższego rzędu. W istocie do tego samego dąży projektodawca, proponując surowe kary dyscyplinarne za odmowę stosowania przepisów sprzecznych z prawem europejskim i stosowanie wyroków Trybunału Sprawiedliwości UE"" - podkreślił SN.
W ocenie SN sprzeczność pomiędzy prawem polskim a unijnym, jaką projektodawca zamierza wywołać, z dużym prawdopodobieństwem prowadzić będzie do wszczęcia przez instytucje Unii Europejskiej procedury o stwierdzenie uchybienia zobowiązaniom wynikającym z traktatów, a w dłuższej perspektywie – do konieczności opuszczenia Unii Europejskiej.
""Ewidentnym celem projektu jest także doprowadzenie do obsadzenia urzędu I prezesa SN przez urzędującego Prezydenta RP, na wypadek, gdyby przegrał on wybory prezydenckie w 2020 r. Obsadzenie odpowiednią osobą funkcji I prezesa pozwoliłby na przejęcie, przynajmniej wizerunkowej kontroli nad Sądem Najwyższym oraz, co ważniejsze, realnej kontroli nad Trybunałem Stanu"" - dodano w uwagach SN.
""Pierwszy Prezes Sądu Najwyższego jest bowiem przewodniczącym tego Trybunału z mocy prawa i ma realny wpływ na kształtowanie składów orzekających. To z kolei może uniemożliwić skuteczne pociągnięcie do odpowiedzialności konstytucyjnej przed tym organem. Nie bez znaczenia jest również marginalizacja roli samorządu zawodowego sędziów, który powinien zostać pozbawiony dotychczasowych funkcji opiniodawczych, jak i kontrolnych wobec nominowanych przez Ministra Sprawiedliwości prezesów sądów powszechnych"" - czytamy.
",od-lewej-jacek-ozdoba-jan-kanthak-sebastian-kaleta.jpg
            Darmowe leki dla kobiet w ciąży. Rząd przyjął projekt,"Głównym założeniem projektu ustawy, który we wtorek przyjął rząd, ma być zagwarantowanie kobietom w ciąży bezpłatnego dostępu do najczęściej stosowanych przez nie leków. Wykaz leków znajdzie się w obwieszczeniu refundacyjnym ministra zdrowia.","Chodzi o nowelizację ustawy o świadczeniach opieki zdrowotnej, finansowych ze środków publicznych oraz niektórych innych ustaw. Proponowane przepisy mają umożliwić dostęp do bezpłatnych leków wszystkim kobietom w ciąży od momentu jej stwierdzenia (niezależnie od ścieżki poczęcia) przez lekarza specjalistę w dziedzinie położnictwa i ginekologii, lekarza w trakcie odbywania tej specjalizacji do momentu zakończenia ciąży, położną podstawowej opieki zdrowotnej lub położną w ambulatoryjnej opiece specjalistycznej.
Uprawnienie będzie obejmować leki o kategorii dostępności ""Rp"", czyli na receptę, których stosowanie przez kobiety w ciąży jest konieczne do zaspokojenia potrzeb zdrowotnych wynikających z pozostawania w ciąży.
Uprawnienia do wystawiania recept na leki objęte programem uzyskają lekarze ginekolodzy lub położne, którzy stwierdzili ciążę, oraz inni lekarze lub położne – na podstawie zaświadczenia wystawionego przez osobę stwierdzającą ciążę.
Ministerstwo Zdrowia, które przygotowało projekt, szacuje, że dostęp do darmowym leków będzie miało rocznie ok. 400 tys. kobiet w ciąży.
Ustawa zacznie obowiązywać od 1 lipca 2020 r. Wykaz darmowych leków zostanie opublikowany w pierwszej liście leków refundowanych po wejściu w życie ustawy. Na darmowe leki budżet państwa w pierwszym roku obowiązywania ustawy ma wydać ok. 14,5 mln zł.
(kw)
",pis-chce-zapewnic-kobietom-w-ciazy-darmowe-leki-projekt-przyjety-w-rzadzie.jpg
            Były prezes Parku Śląskiego odpowie za przyjęcie łapówki i posiadanie amunicji bez zezwolenia,"Byłemu prezes Parku Śląskiego Krzysztof. O. oraz Marek P., były kierownik projektu modernizacji Parku staną przed sądem w związku z zarzutami korupcyjnymi. Odpowiedzą za przyjęcie łapówki w kwocie 100 tys. zł. Krzysztof O. oskarżony został też o posiadanie bez wymaganego zezwolenia amunicji.","Jak już pisaliśmy w Onecie, Krzysztof O. został powołany na stanowisko prezesa Parku Śląskiego w kwietniu tego roku. Postawiono przed nim zadanie przeprowadzenia gruntownej przebudowy Parku za ponad 200 mln zł. Miały mu w tym pomóc szerokie doświadczenia biznesowe i inwestycyjne. Nowy prezes został jednak szybko odwołany - już w czerwcu. Był to efekt kontrowersyjnego przetargu na zakup limuzyny oraz zatrzymania jednego z jego współpracowników Marka P., kierownika projektu modernizacji Parku Śląskiego. Mężczyzna wpadł na gorącym uczynku, gdy przyjmował 100 tys. zł łapówki.
17 października Krzysztof O. został zatrzymany przez policję. Usłyszał zarzuty przyjęcia łapówki w kwocie 100 tys. zł. Został aresztowany na dwa miesiące. Takie same zarzut przedstawiono również zatrzymanemu wcześniej Markowi P. Jak mówiła wówczas podinspektor Aleksandra Nowara, rzeczniczka prasowa Komendy Wojewódzkiej Policji w Katowicach, śledztwo wykazało, że mężczyźni działali wspólnie i w porozumieniu.
Dziś katowicka prokuratura przekazała kilka nowych szczegółów. Do przekazania łapówki miało dojść 31 maja tego roku. – Pieniądze zostały wręczone przez osobę fizyczną w zamian za doprowadzenie do zawarcia umowy dzierżawy terenu pod pawilon handlowy na terenie Parku Śląskiego – informuje Marta Zawada-Dybek, rzeczniczka Prokuratury Okręgowej w Katowicach.
– Marek P. przyznał się do popełnienia zarzucanego mu czynu. Wobec niego stosowne są wolnościowe środki zapobiegawcze. Drugi z oskarżonych nie przyznał się do przyjęcia łapówki. W miejscu zamieszkania podejrzanego Krzysztofa O. zabezpieczono także 61 sztuk różnego rodzaju amunicji. Krzysztof O. nie posiadał stosownego zezwolenia – dodaje prokurator Marta Zawada-Dybek.
Podejrzanym grozi kara ośmiu lat pozbawienia wolności.
",krzysztof-o.jpg
            Wybory prezydenckie 2020. Jan Kidawa-Błoński o kandydaturze swojej żony,"W rozmowie z ""Super Expressem"" mąż Małgorzaty Kidawy Błońskiej, kandydatki PO w wyborach prezydenckich zadeklarował, że nawet w przypadku zwycięstwa swojej żony, nie zamierza rezygnować z kariery reżyserskiej. Przyznaje jednak, że jest gotowy na rolę ""pierwszego męża"".","- Nie będę zamykał sobie drogi do robienia filmów. Mąż Angeli Merkel, która pełni tę jakże zaszczytną funkcję, nadal pracuje jako naukowiec. Nauka i sztuka to pasja, to jest coś innego niż praca na etacie. Nie sądzę, żeby ktoś mi na siłę tę pasję odebrał - mówi Jan Kidawa-Błoński w rozmowie z ""SE"".
Mąż kandydatki na prezydenta wspiera swoją żonę. - Ona niesamowicie się rozwija. Krytykantów zachęcam, żeby z dnia na dzień patrzyli, jak Małgosia postępuje do przodu. To jest umiejętność, którą się nabywa - kwituje.
Mąż Małgorzaty Kidawy-Błońskiej jest reżyserem i producentem filmowym. Urodził się w 1953 r. w Chorzowie. 
W latach 1990-94 był prezesem Stowarzyszenia Filmowców Polskich, a w latach 1997-2001 członkiem Zarządu Stowarzyszenia Niezależnych Producentów Filmowych i Telewizyjnych. Jest także członkiem Polskiej Akademii Filmowej.
Jest producentem, scenarzystą i reżyserem filmu ""Skazany na bluesa"", opowiadającego historię legendarnego wokalisty Dżemu, Ryszarda Riedla. Wyreżyserował także m.in. film ""Różyczka"", za który w 2010 r. został nagrodzony ""Złotym Lwem"" za najlepszy film. 
W 2014 r. otrzymał Srebrny Medal ""Zasłużony Kulturze - Gloria Artis"". 
Źródło: ""SE"", Onet 
",jan-kidawa-blonski-i-malgorzata-kidawa-blonska.jpg
            Dziekani wydziałów prawa krytykują w oświadczeniu projekt ustawy autorstwa PiS,W czwartek grupa posłów klubu PiS złożyła w Sejmie projekt nowelizacji ustaw o sądach powszechnych oraz Sądzie Najwyższym. W tej sprawie wspólne oświadczenie wydali dziekani wydziałów prawa większości polskich uczelni wyższych.,"W propozycji nowelizacji ustawy o sądach powszechnych można przeczytać, że sędziemu zabrania się ""działalności o charakterze politycznym"" oraz ""kwestionowania stosunku służbowego sędziego lub skuteczności jego powołania"". Ma za to grozić przeniesienie do innego miejsca pracy lub nawet usunięcie z zawodu.
""Wyrażamy głębokie zaniepokojenie niekonstytucyjnymi rozwiązaniami proponowanymi w projekcie zmiany ustawy Prawo o ustroju sądów powszechnych, ustawy o Sądzie Najwyższym oraz niektórych innych ustaw"" - piszą we wspólnym oświadczeniu dziekani wydziałów prawa większości polskich uczelni wyższych.
Zdaniem profesorów prawa, ustawa w znacznym stopniu ogranicza uprawnienia samorządu sędziowskiego, w zamian wzmacnia kompetencje organów powołanych przez Ministerstwo Sprawiedliwości. Po drugie, w ich opinii, projekt jest niezgodny z konstytucją, ponieważ ogranicza prawa i wolności obywatelskie. Ustawa ma im m.in. ograniczyć prawa do wolności zgromadzeń, prawo do krytyki władzy, czy pozyskiwania informacji.
Po trzecie, nowelizacja przewiduje odpowiedzialność dyscyplinarną sędziów za bezpośrednie stosowanie przez nich konstytucji lub prawa Unii Europejskiej. Ostatnim znaczącym problemem dla dziekanów jest sposób wyboru I prezesa Sądu Najwyższego, który ma być podobny do procedur wyłaniania kandydatów do Trybunału Konstytucyjnego, co od dawna budzi wątpliwości prawników.
""Projekt w obecnym kształcie stanowi poważne zagrożenie dla funkcjonowania demokratycznego państwa prawnego i sądowej ochrony praw jednostki, a rozwiązania w nim zawarte wymagają głębokiej refleksji co do ich potencjalnych – i w dużym stopniu nieodwracalnych – skutków prawnych. Jego uchwalenie może pozbawić obywateli Rzeczypospolitej ich konstytucyjnego prawa do 'sprawiedliwego i jawnego rozpatrzenia sprawy bez nieuzasadnionej zwłoki przez właściwy, niezależny, bezstronny i niezawisły sąd' (art. 45 ust. 1 Konstytucji RP)"" - piszą dziekani w oświadczeniu.
Jak mówi w wypowiedzi dla TVN24 prof. dr hab. Jerzy Pisuliński, dziekan Wydziału Prawa i Administracji Uniwersytetu Jagiellońskiego, konstytucja ma gwarantować równość trzech władz. - Chaos, który został wywołany przez kolejne nowelizacje ustaw sądowych, prowadzi do podporządkowania władzy sądowniczej pozostałym władzom - mówi Pisuliński.
Zapytany o możliwe rozwiązanie obecnego problemu, który widzą profesorowie prawa, dziekan WPiA UJ stwierdził, że optymalnym rozwiązaniem byłyby konsultacje na temat nowelizacji ustaw sądowych w taki sposób, aby zapisy były zgodne ze standardami prawa europejskiego i Konstytucji RP. 
- Zgodność obecnego projektu ustawy z Konstytucją może zbadać Trybunał Konstytucyjny, w zakresie, w jakim zwrócą się do niego z wnioskiem posłowie, ale może to też zrobić trybunał w Luksemburgu. Sędzia, który zostałby ukarany dyscyplinarnie na podstawie tej ustawy, mógłby się też zwrócić do Europejskiego Trybunału Praw Człowieka - dodaje Pisuliński.
(kw)
",dziekani-wydzialow-prawa-krytykuja-w-oswiadczeniu-projekt-ustawy-autorstwa-pis.jpg
            Michał Laskowski o projekcie PiS dot. sędziów. Stanowisko Sądu Najwyższego,"- Uważam, że to bardzo zły projekt, niezgodny z licznymi przepisami konstytucji - powiedział rzecznik prasowy Sądu Najwyższego sędzia Michał Laskowski, odnosząc się do projektu PiS dyscyplinującego sędziów. Podczas spotkania z dziennikarzami zaznaczył, że proponowane przepisy mają na celu ""wyeliminowanie sędziów z debaty publicznej i zamknięcie im ust"".","""Nie tylko data zgłoszenia projektu nawiązuje do najbardziej niechlubnych kart polskiej historii. Filozofia opiniowanego przedłożenia wpisuje się bowiem w logikę, jaką kierowano się przy wprowadzaniu stanu wojennego"" - można przeczytać w uwagach SN do projektu PiS ws. ustroju sądów. Jak dodano, sprzeczność projektu z prawem europejskim prowadzić może nawet do opuszczenia UE.
- Ten projekt jest złym rozwiązaniem problemu, który zaistniał - zaznaczył rzecznik SN. Pytany jaki jest cel wydanej we wtorek opinii SN, odpowiedział: ""Mamy nadzieję, że projektodawcy zastanowią się, przemyślą jakie będą skutki tego projektu, czy będą korzystne dla pozycji pozycji Polski w Europie i na świecie"".
- Trudno zrozumieć logikę postępowania i jakie cele próbują osiągnąć (PiS - red.), blokując sędziom możliwość rozważania i zadawania pytań prejudycjalnych - stwierdził Laskowski. Pytany o głosy dotyczące polexitu, pojawiające się w przestrzeni publicznej, odpowiedział: ""Taka myśl się nasuwa, wydaje się, że efekty będą bardzo niedobre"".
- Należy przedsięwziąć środki, które ustabilizowałyby sytuację. Sędziowie, obywatele powinni wiedzieć, kto jest sędzią, kto nie jest. Każdy środek stabilizujący byłby dobry - zaznaczył.
Rzecznik SN powiedział, że zapadła już decyzja o zwołaniu Zgromadzenia Ogólnego Sędziów Sądu Najwyższego. Ma się ono zebrać 17 marca 2020 r.
Czy będą mogli wziąć z niej udział sędziowie Izby Dyscyplinarnej SN? Przypomnijmy, TSUE uznał, że to Sąd Najwyższy powinien badać niezależność Izby Dyscyplinarnej i to, czy może ona rozpoznawać spory dotyczące przechodzenia sędziów w stan spoczynku.
- Nikt nie podważył statusu sędziów tej izby. Podważana jest izba dyscyplinarna jako sąd, która traci cechy sądu. W tej sytuacji każdy (z sędziów SN - red.) ma prawo do uczestniczenia w Zgromadzeniu Ogólnym - wyjaśnił Laskowski. Dodał, że żaden z sędziów nie będzie też wykluczony z głosowania na kandydatów na I prezesa Sądu Najwyższego.
Kadencja Małgorzaty Gersdorf na tym stanowisku kończy się w kwietniu przyszłego roku. Kandydatów, zgodnie z przepisami, wyłoni Zgromadzenie Ogólne Sędziów SN.
""Co znamienne, opiniowany projekt został ogłoszony na stronach Sejmu w nocy z 12 na 13 grudnia 2019 r. Nie tylko jednak data jego zgłoszenia nawiązuje do najbardziej niechlubnych kart polskiej historii. Filozofia opiniowanego przedłożenia wpisuje się bowiem w logikę, jaką kierowano się przy wprowadzaniu stanu wojennego"" - zaznaczono w obszernych - liczących ponad 40 stron - uwagach Sądu Najwyższego do tego projektu. Uwagi SN przygotowane w poniedziałek, we wtorek zostały przekazane mediom.
Jak dodano w tych uwagach, nawiązując do okresu stanu wojennego ""ówczesny ustawodawca mimo oczywistej sprzeczności dekretu Rady Państwa z dnia 12 grudnia 1981 r. o stanie wojennym z Konstytucją PRL, również oczekiwał od polskich sędziów ślepego posłuszeństwa treści przepisów zrównanych mocą z ustawą""
""Podkreślenia wymaga, że formułowane obecnie w przestrzeni publicznej przez najwyższych przedstawicieli władzy ustawodawczej i wykonawczej zarzuty dotyczące sędziów stanu wojennego, sprowadzają się do tego, że stosowali oni dekret o stanie wojennym, bez uwzględnienia jego sprzeczności z normami wyższego rzędu. W istocie do tego samego dąży projektodawca, proponując surowe kary dyscyplinarne za odmowę stosowania przepisów sprzecznych z prawem europejskim i stosowanie wyroków Trybunału Sprawiedliwości UE"" - podkreślił SN.
W ocenie SN sprzeczność pomiędzy prawem polskim a unijnym, jaką projektodawca zamierza wywołać, z dużym prawdopodobieństwem prowadzić będzie do wszczęcia przez instytucje Unii Europejskiej procedury o stwierdzenie uchybienia zobowiązaniom wynikającym z traktatów, a w dłuższej perspektywie – do konieczności opuszczenia Unii Europejskiej.
""Ewidentnym celem projektu jest także doprowadzenie do obsadzenia urzędu I prezesa SN przez urzędującego Prezydenta RP, na wypadek, gdyby przegrał on wybory prezydenckie w 2020 r. Obsadzenie odpowiednią osobą funkcji I prezesa pozwoliłby na przejęcie, przynajmniej wizerunkowej kontroli nad Sądem Najwyższym oraz, co ważniejsze, realnej kontroli nad Trybunałem Stanu"" - dodano w uwagach SN.
""Pierwszy Prezes Sądu Najwyższego jest bowiem przewodniczącym tego Trybunału z mocy prawa i ma realny wpływ na kształtowanie składów orzekających. To z kolei może uniemożliwić skuteczne pociągnięcie do odpowiedzialności konstytucyjnej przed tym organem. Nie bez znaczenia jest również marginalizacja roli samorządu zawodowego sędziów, który powinien zostać pozbawiony dotychczasowych funkcji opiniodawczych, jak i kontrolnych wobec nominowanych przez Ministra Sprawiedliwości prezesów sądów powszechnych"" - dodano.
(MW)
",QX8k9kqTURBXy84ZjBkZWI0ZTliYzRlMjk4NTQxZGVjNWE2ZmJjZTA4ZC5qcGVnkZUDAADNAyBkgaEwAQ
            Mateusz Morawiecki odpowiada na falę krytyki pomysłu PiS ws. dyscyplinowania sędziów w Polsce,"- Chaos w sądownictwie. Żadne poważne państwo nie może sobie na to pozwolić. Warto przypomnieć środowisku sędziowskiemu, jakie standardy panują w Europie Zachodniej. Nasza propozycja czerpie z rozwiązań francuskich czy niemieckich. W Niemczech są dla sędziów m.in. konsekwencje prawne. Musimy zabezpieczyć porządek w wymiarze sprawiedliwości - oświadczył premier, odnosząc się do silnego sprzeciwu środowiska sędziowskiego wobec planów PiS.","Dziś SN wydał opinię o projekcie PiS, oceniając, że ""wpisuje się w logikę, jaką kierowano się przy wprowadzaniu stanu wojennego"". Do zarzutów odniósł się premier. - Zastanówmy się, jakie poważne państwo, np. zachodniej Europy, mogłoby sobie pozwolić na to, że jedni sędziowie kwestionują możliwość powoływania oraz wydawania wyroków, podejmowania decyzji przez innych sędziów. Do jakiego stanu taka sytuacja by prowadziła. Taka sytuacja prowadziłaby do stanu chaosu w sądownictwie - oświadczył premier w KPRM.
- I żadne poważne państwo oczywiście na coś takiego nie może sobie pozwolić. W związku z tym warto, żeby przypomnieć środowisku sędziowskiemu, jakie standardy panują w Europie Zachodniej. W Europie Zachodniej, na której bazujemy nasze zmiany, które się teraz pojawiły jako propozycja w Sejmie, a przede wszystkim w oparciu o ustawy niemiecką i francuską, otóż tam panują zdecydowanie zasady apolityczności sędziów - mówił w trakcie konferencji Morawiecki.
- Zwróćcie państwo uwagę na ustawę francuską. W ustawie francuskiej wprost jest napisane, że sędzia nie może się angażować w takie działania, w jakie angażują się niestety niektórzy, nieliczni na szczęście, sędziowie w Polsce. W związku z tym, żeby zapobiec temu chaosowi, w jakimś sensie też bałaganowi w tym obszarze wymiaru sprawiedliwości, ta propozycja została sformułowana - stwierdził premier.
Dodał jednocześnie, że ""warto sięgnąć do zapisów niemieckich ustaw i francuskich, że tam konsekwencje dyscyplinarne są dużo dalej posunięte"". - W Niemczech np. są konsekwencje również karne. U nas te propozycje tak daleko jak niemieckie nie idą i tak daleko jak francuskie również nie idą, natomiast zdecydowanie musimy zabezpieczyć niejako porządek w ramach wymiaru sprawiedliwości – stwierdził premier Morawiecki na konferencji.
(ks)
",mateusz-morawiecki.jpg
            Pytania z popularnych teleturniejów - znasz odpowiedzi?,"Odpowiadając poprawnie na te pytania, uczestnicy popularnych teleturniejów jak ""Milionerzy"" czy ""Postaw na milion"" wygrywali ogromne kwoty. Sprawdź, czy poradzisz sobie z wyzwaniem, jakim jest wskazanie prawidłowej odpowiedzi.",,txmacvmfgc.jpg
"            Ostrołęka: akt oskarżenia przeciwko kierowcy, który spowodował śmiertelny wypadek","Prokuratura Rejonowa w Ostrołęce skierowała do sądu akt oskarżenia przeciwko 37-letniemu Wiesławowi K., kierowcy forda transita, który - jej zdaniem - spowodował wypadek w miejscowości Chudek (woj. mazowieckie). Zginęły w nim dwie osoby.","Do zderzenia forda transita, przewożącego pięć osób i samochodu ciężarowego z naczepą pełną żwiru doszło 17 sierpnia 2018 roku pod Ostrołęką, na krętej drodze prowadzącej w kierunku miejscowości Obierwia. Uderzenie było tak silne, że forda na wyszkowskich numerach rejestracyjnych obróciło w drugą stronę. Miał zgnieciony cały przód i jeden bok. W wypadku zginęło dwoje pasażerów forda transita - Ireneusz S. i Ryszard S., a trzeci Wojciech k. został ciężko ranny.
Według prokuratury kierujący fordem Wiesław K. pomimo oznaczeń drogowych informujących o drodze z ostrymi zakrętami, prowadził pojazd z prędkością około 100 km/h. Ponadto pomimo braku dostatecznej widoczności na drodze zaczął wyprzedzać jadący przed nim ciągnik rolniczy z dwiema załadowanymi przyczepami, przez co doprowadził do czołowego zderzenia z jadącym z naprzeciwka pojazdem Mercedes Benz.
Wiesław K. nie przyznał się winy. Jak poinformowała Prokuratura Okręgowa w Ostrołęce wyjaśnił, że prowadził pojazd z prędkością ok. 80-90 km/h, a kiedy zobaczył naczepy ciągnikowe, nie mógł już zatrzymać pojazdu, by uniknąć zderzenia z nimi.
- Do Sądu Rejonowego w Ostrołęce skierowano akt oskarżenia przeciwko Wiesławowi K. (...) Został oskarżony o nieumyślne spowodowanie wypadku drogowego ze skutkiem śmiertelnym - przekazała we wtorek Prokuratura Okręgowa w Ostrołęce.
Za zarzucane Wiesławowi K. przestępstwo grozi do 8 lat więzienia oraz zakaz prowadzenia pojazdów mechanicznych na okres do 10 lat.
Źródło: PAP 
",eljcyqlkqq.jpg
"            Prognoza pogody. Grudniowy ""żar tropików"" nad Polską","W tym roku grudzień będzie o wiele cieplejszy niż zazwyczaj. Prognoza pogody na ten tydzień zapowiada się niezwykle ciepła, a na tydzień przed świętami Bożego Narodzenia, przez wielu oczekiwany śnieg raczej nie spadnie. TVN Meteo podaje, że poczujemy powiew ""żaru tropików"".","Temperatury w całym kraju utrzymywać się będą powyżej zera, przy czym na północnym wschodzie kraju osiągną maksymalnie do siedmiu, a na południowym zachodzie nawet do 15 stopni Celsjusza. Kulminacyjnym, najcieplejszym dniem ma być środa. Później zacznie się ochładzać. 
TVN Meteo poinformowała, że punktem kulminacyjnym ciepłych dni będzie środa. Na północy wystąpi duże zachmurzenie z przejaśnieniami. W pozostałych częściach kraju - słonecznie. Na termometrach zobaczymy od ośmiu stopni Celsjusza na Suwalszczyźnie, przez 12 w centrum, do 13 na południu. Niewykluczone, że miejscami w regionach podgórskich temperatura sięgnie nawet 14 stopni Celsjusza. Powieje zachodni i południowo-zachodni, słaby i umiarkowany, na północy okresami dość silny wiatr.
Dzisiaj w całej Polsce bez opadów. Temperatura od pięciu do 15 stopni. Na Podkarpaciu w dalszym ciągu wiatr będzie okresami dość silny, w porywach do 80 km/h.
Dzień później również pogoda na ogół dobra. Jedynie na północnym wschodzie kraju pojawią się przelotne opady deszczu, ale wciąż ciepło - od pięciu do 13 stopni Celsjusza.
Czwartek bardziej pochmurny, ale na ogół bez opadów - mogą wystąpić jedynie lokalnie w centrum i na południowym zachodzie Polski. Temperatura zbliżona do tej z poprzednich dni - od trzech do 12 stopni Celsjusza na południu.
W piątek przeważać będzie zachmurzenie umiarkowane, tylko na południowym wschodzie miejscami wystąpią słabe opady deszczu. Najchłodniej na Suwalszczyźnie - około dwóch stopni, najcieplej na południu - ok. 11 stopni Celsjusza.  
Źródło: radio ZET, TVN Meteo
(mj)
",zar-tropikow-w-polsce-na-tydzien-przed-wigilia.jpg
            SOR w Opolu tymczasowo uratowany. Przedłużono umowę ,"Posłanka PiS-u Violetta Porowska poinformowała dziś, że został podpisany aneks na przedłużenie umowy na realizację usług przez SOR w Szpitalu Wojewódzkim w Opolu na okres do 30 czerwca 2020 roku. Ucięła w ten sposób spekulacje dot. likwidacji Szpitalnego Oddziału Ratunkowego."," ""Efektem wspólnych ciężkich starań wszystkich stron, został podpisany aneks na przedłużenie umowy na realizację usług przez SOR w Szpitalu Wojewódzkim w Opolu"" - czytamy na Facebooku byłej wicemarszałek woj. opolskiego. 
Podlegający samorządowi województwa Szpital Wojewódzki w Opolu jest jednym z dwóch w stolicy regionu mających szpitalny oddział ratunkowy. W skali roku przyjmuje ponad 20 tys. pacjentów. Drugi ze szpitali – Uniwersytecki Szpital Kliniczny – przyjmuje rocznie ponad 40 tys. pacjentów. Szpital Wojewódzki wypowiedział wcześniej NFZ umowę o prowadzeniu SOR-u, tłumacząc to brakiem lekarzy i obowiązującymi przepisami prawa, których nie jest w stanie spełnić.
Wiceminister proponuje połączenie szpitali 
Wiceminister Marcin Ociepa – były radny wojewódzki sejmiku województwa opolskiego, który we wtorek oficjalnie pożegnał się z radnymi sejmiku – na konferencji prasowej podał pomysł na rozwiązanie problemu zbyt małej liczby miejsc w opolskich SOR-ach.
- Dla mnie parytetem jest utrzymanie obydwu SOR-ów. Nie zgadzam się z opinią samorządu województwa rządzonego przez Koalicję Obywatelską i Mniejszość Niemiecką, która uparcie trzyma się konieczności likwidacji SOR-u w swoim Szpitalu Wojewódzkim. Już podjęliśmy działania na rzecz rozbudowy istniejącego SOR-u w Uniwersyteckim Szpitalu Klinicznym. Jednak jest jeszcze możliwość przejęcia Szpitala Wojewódzkiego od samorządu i przekazania go Uniwersyteckiemu Szpitalowi Klinicznemu. Skoro menedżerowie pana marszałka nie potrafią dać sobie rady z problemami, to może lepiej przekazać jednostkę innym menedżerom – powiedział Ociepa.
Jak zapewnił wiceminister Ociepa, istnieją stosowne procedury prawne, które umożliwiają dokonanie fuzji obu szpitali, a dodatkowa kadra i pomieszczenia obecnego Szpitala Wojewódzkiego będą dobrym wsparciem na rzecz rozwoju Uniwersyteckiego Szpitala Klinicznego.
Źródło: PAP, Facebook 
",mtloioxniu.jpg
            Wielka Brytania: rząd chce wykluczyć możliwość wydłużenia brexitu,"Brytyjski rząd planuje zmienić projekt ustawy o porozumieniu w sprawie wystąpienia z UE, która ma być poddana pod pierwsze głosowanie w Izbie Gmin w piątek tak, aby formalnie wykluczyć możliwość przedłużenia o dwa lata okresu przejściowego, podała w poniedziałek wieczorem stacja ITV.","Wcześniej w poniedziałek najpierw rzecznik brytyjskiego premiera, a później sam Boris Johnson podczas spotkania z nowymi parlamentarzystami Partii Konserwatywnej potwierdzili, że projekt ustawy zostanie przedstawiony Izbie Gmin w najbliższy piątek. Ustawa ta - nazywana w skrócie WAB - ma dać prawnie obowiązującą moc politycznym uzgodnieniom, zawartym w umowie z UE, wynegocjowanej w połowie października przez rząd Johnsona.
W poniedziałek wieczorem stacja ITV podała, że projekt ustawy zostanie zmodyfikowany w stosunku do tego, który pod koniec października został poddany pod głosowanie w Izbie Gmin. Zmiana ma polegać na dodaniu zapisu mówiącego, iż okres przejściowy, w którym relacje Wielkiej Brytanii z UE będą na dotychczasowych zasadach, musi się zakończyć 31 grudnia 2020 r. i nie może być przedłużony.
W trakcie okresu przejściowego powinna być wynegocjowana nowa umowa handlowa Wielkiej Brytanii z UE, co zdaniem Johnsona jest możliwe, a według Brukseli - będzie niezwykle trudne. Brak takiej umowy oznaczać będzie, że z końcem przyszłego roku w praktyce nastąpi brexit bez umowy.
Zmiana wykluczająca przedłużenie okresu przejściowego jest w rzeczywistości symboliczna, bo można będzie ją ewentualnie usunąć inną ustawą, ale zarazem jest zademonstrowaniem, iż Johnson poważnie traktuje złożone w kampanii wyborczej obietnice o dokończeniu brexitu tak szybko, jak to możliwe i bez żadnych opóźnień.
Ponieważ w czwartkowych wyborach Partia Konserwatywna odniosła zdecydowane zwycięstwo i ma dużą przewagę nad opozycją, wszystko wskazuje, że projekt ustawy w nowej wersji zostanie przyjęty. Tym niemniej w piątek prace nad nim będą miały charakter głównie symboliczny - posłowie przegłosują skierowanie ustawy do pracy w komisjach, natomiast pozostała część ścieżki legislacyjnej będzie kontynuowana po świąteczno-noworocznej przerwie.
W pierwotnej, październikowej wersji ustawy WAB posłowie w pierwszym głosowaniu poparli ją, co właśnie oznaczało skierowanie projektu do pracy w komisjach, ale nie zgodzili się na to, jak chciał rząd, by całość prac nad ustawą zakończyć w trzy dni. W konsekwencji doprowadziło to do odłożenia brexitu oraz rozwiązania parlamentu i przedterminowych wyborów.
",llqdmerbvq.jpg
            Mosbacher składa życzenia Lechowi Wałęsie. Były prezydent dziękuję na Twitterze,"- Dziękuję Jej Ekscelencji, ambasador Stanów Zjednoczonych Ameryki, Pani Georgette Mosbacher za życzenia powrotu do zdrowia - pisze na swoim Twitterze Lech Wałęsa. Były prezydent zamieścił również zdjęcie listu, jaki dostał od ambasador USA w Polsce.","- Mam nadzieję, że każdy nowy dzień przybliża cię do pełnego wyzdrowienia - pisała Georgette Mosbacher w liście do Lecha Wałęsy. Były prezydent podziękował ambasador USA w Polsce za pomocą Twittera. 
W kolejnych wpisach Wałęsa pochwalił się również świąteczno-noworocznymi życzeniami, które spływają pod jego adresem zarówno z Polski, jak i świata. Życzenia dla byłego prezydenta złożył m.in. duchowy przywódca Tybetu Dalajlama, z którym Wałęsa spotkał się na sympozjum w Darmstadt w 2018 r.
(mbr)
",prezydent-lech-walesa.jpg
            Piątnica: Podczas remontu drogi znaleziono niewybuch. Ewakuowano 200 osób,"Pocisk moździerzowy prawdopodobnie z czasów II wojny światowej znaleźli pracownicy budowlani podczas remontu drogi w Piątnicy pod Łomżą na Podlasiu. Zasięg rażenie niewybuchu był dość duży, dlatego ewakuwaono okoliczne budynki mieszkalne. W sumie wyprowadzono z nich prawie 200 osób. Na miejsce wezwano saperów. Akcja została już zakończona.","Zgłoszenie o niewybuchu łomżyńscy policjanci otrzymali dziś o godz. 9.12. Na miejsce;. natychmiast pojechały wszystkie służby, zobowiązane do działania w takich sytuacjach.
- Niewybuch został znaleziony w Piątnicy na ul. Fortecznej. Natknęli się na niego pracownicy budowlani podczas remontu drogi - mówi Onetowi Urszula Brulińska z Komendy Powiatowej Policji w Łomży.
- Jest to pocisk moździerzowy o długości około 40 cm, z zapalnikiem. Zasięg rażenia wstępnie został oszacowany na około 800 metrów kwadratowych - poinformowała Urszula Brulińska.
Na miejsce wezwano saperów i zarządzono ewakuację okolicznych budynków mieszkalnych. Służby przewidywały, że obejmie ona nawet 400 osób. Jako miejsce zbiórki wyznaczono parking przy szkole. Ostatecznie swe domy musiało opuścić 185 osób.
Na miejsce wezwano patrol saperski z Orzysza. Żołnierze dotarli do Piątnicy około południa. Na czas ich akcji zamknięto część dróg nr 63 i 61. Tuż przed godz. 13 saperzy zabrali pocisk i wywieźli na poligon. Akcja została już zakończona i mieszkańcy mogą wracać do domów.
",niewybuch-znaleziono-podczas-remontu-na-ul-fortecznej-w-piatnicy.jpg
"            Łódź: zarzut zabójstwa dla kobiety, która pozostawiła partnera w płonącym mieszkaniu","Zarzuty zabójstwa z zamiarem ewentualnym oraz nieumyślnego sprowadzenia niebezpieczeństwa zdarzenia, zagrażającego życiu i zdrowiu wielu osób usłyszała 49-latka, która miała doprowadzić do pożaru w mieszkaniu, gdzie przebywał jej konkubent. Mężczyzna poniósł śmierć.","O przedstawieniu zarzutów 49-latce poinformował we wtorek rzecznik Prokuratury Okręgowej w Łodzi Krzysztof Kopania. Jak podał, kobiecie przedstawiono zarzut zabójstwa z zamiarem ewentualnym swojego 40-letniego konkubenta oraz nieumyślnego sprowadzenia niebezpieczeństwa zdarzenia, które zagrażałoby życiu i zdrowiu wielu osób.
Według prokuratury, kobiecie grozi kara nawet dożywotniego pozbawienia wolności. Podczas przesłuchania 49-latka formalnie przyznała się do zarzutów.
- W wyjaśnieniach, które złożyła, umniejsza swoją rolę w zakresie doprowadzenia do pożaru. Z przedstawionej przez nią wersji wynika, że wyszła z płonącego mieszkania, pozostawiając tam śpiącego, nietrzeźwego partnera. Podała, że w dniu zdarzenia od godz. 11 wypili razem dwa litry wódki - podkreślił Kopania.
Prokuratura zapowiedziała skierowanie wniosku o aresztowanie kobiety, który sąd prawdopodobnie rozpatrzy w środę.
Do pożaru doszło w sobotę wieczorem w jednym z mieszkań w domu wielorodzinnym przy ul. Łącznej w Łodzi. Śledczy ustalili, że 49-latka opuściła płonący lokal, pozostawiając wewnątrz pijanego, prawdopodobnie śpiącego partnera. Kobieta widziana była na klatce schodowej; nie wzywała pomocy ani nie pomagała sąsiadom w próbach ugaszenia pożaru.
Ciało 40-letniego mężczyzny odnalazła straż pożarna. 49-latka była pijana, miała ok. 1,6 promila alkoholu w organizmie. Została przewieziona do szpitala, gdzie poddano ją obserwacji.
Decyzja o zatrzymaniu kobiety zapadła po oględzinach spalonego mieszkania przeprowadzonych przez biegłego z zakresu pożarnictwa. Według jego opinii, źródło ognia znajdowało się w okolicach piecyka, a przyczyną był najprawdopodobniej błąd w obsłudze, który mogła popełnić nietrzeźwa kobieta.
",jmhlusgkro.jpg
            Polska gwiazda i planeta. Hołd dla Stanisława Lema,"Międzynarodowa Unia Astronomiczna (IAU) ogłosiła zwycięzców konkursu zorganizowanego na stulecie organizacji, w którym zaproponowano nowe nazwy gwiazd i planet pozasłonecznych. Wśród laureatów jest Polska - odtąd w kosmosie będą istnieć gwiazda Solaris oraz planeta Pirx.","Konkurs IAU100 NameExoWorlds spotkał się z olbrzymim zainteresowaniem na całym świecie. Zorganizowano go dopiero po raz drugi w historii IAU. W projekcie wzięło udział 112 państw, wśród których znalazło się ponad 360 tys. propozycji nazw gwiazd i planet.
Konkurs był kilkuetapowy. Latem w każdym kraju zbierano propozycje par nazw wraz z uzasadnieniami, następnie krajowy komitet konkursowy wyselekcjonował z nich grupę nazw do drugiego etapu, a w ostatniej fazie, na przełomie września i października, doszło do głosowania internetowego. Następnie spośród trzech najpopularniejszych par komitet ostatecznie decydował, która z nich zostanie zgłoszona do IAU.
Polska zgłosiła 2866 propozycji par nazw, co wskazuje na ogromne zainteresowanie tym tematem w porównaniu z innymi państwami świata. - Cieszy nas bardzo duże zainteresowanie polskiego społeczeństwa konkursem na nazwy planet. Liczba głosów z Polski w fazie publicznego głosowania była największa spośród wszystkich krajów - powiedział dr Krzysztof Czart, przewodniczący polskiego komitetu konkursowego.
W głosowaniu internetowym zdecydowanym zwycięzcą okazała się para Geralt/Ciri (ponad 53 proc. głosów), nawiązująca do postaci z sagi o wiedźminie Andrzeja Sapkowskiego. Na drugim miejscu znalazła się para Solaris/Pirx - to z kolei przywołanie słynnej powieści Stanisława Lema z 1961 r. Podium wśród internautów zdobyła gwiazda Swarog i planeta Weles, nawiązująca do bóstw słowiańskich.
Ostatecznie, Polskie Towarzystwo Astronomiczne podjęło decyzję o uhonorowaniu gwiazdy Solaris i planety Pirx, w hołdzie dla Stanisława Lema.
- Nadawanie nazw rzeczom, zjawiskom czy osobom konstytuują świat wokół nas i naszą obecność w nim. Dlatego jest bardzo ważne, że nazwy związane z polską kulturą i literaturą zadomowią się w kosmosie - stwierdził prof. dr hab. Marek Sarna, prezes PTA. 
Tytułowy Solaris z powieści polskiego autora to planeta pokryta przez ocean. W konkursie została jednak ogłoszona gwiazdą. Planetą zaś został Pirx, którego Stanisław Lem uczynił pilotem w serii opowiadań ""Opowieści o pilocie Pirxie"", wydanej po raz pierwszy w 1968 r.
(kw)
",polskie-nazwy-cial-niebieskich-uklon-dla-stanislawa-lema.jpg
            Podkarpackie: duże straty po pożarze hali magazynowej,"Na ok. 2,5 mln zł wstępnie oszacowano straty, które spowodował poniedziałkowy pożar hali magazynowej w Manasterzu k. Jarosławia (Podkarpackie). - Trwa ustalanie jego przyczyn – powiedziała oficer prasowy jarosławskiej policji Anna Długosz.","W poniedziałek w Manasterzu spłonęła hala magazynowa o wymiarach 20 na 80 metrów. Były w niej przechowywane m.in. materiały do produkcji drzwi oraz m.in. styropian. Strażakom udało się nie dopuścić do przeniesienia ognia na sąsiednią halę magazynową.
Przed przyjazdem straży pożarnej halę opuściło 10 osób. Dwie z nich były poszkodowane; jeden z mężczyzn był lekko poparzony, a drugi miał objawy zatrucia dymem. Obaj - przytomni - trafili do szpitala.
W kilkugodzinnej akcji ratowniczej uczestniczyło 26 zastępów straży; blisko 100 strażaków. 
Źródło: PAP 
",poqlypubdn.jpg
"        Niemka pokochała uchodźcę. ""Moi rodzice byli szczęśliwi""",Dziewczynę marzeń poznał przez boks. Realizuje się też na studiach. Malek el-Hamouy jest syryjskim uchodźcą. Przyjechał do Niemiec w 2015 r. W 2012 r. zdobył tytuł mistrza Syrii juniorów. Od tego czasu marzył o zawodowym boksie. Malek trenuje trzy razy w tygodniu w klubie w Dortmundzie. W 2017 r. poznał Pulę. Dziewczyna trenuje w tym samym klubie. Dwa lata później pobrali się.,"- Moi rodzice nie mieli z tym problemu, że byliśmy razem i że jesteśmy teraz małżeństwem. Byli szczęśliwi, kiedy przyszedł do domu, żeby ich poznać - opowiada Paula. Malek i jego żona mieszkają w małym mieszkaniu. Jego miesięczny dochód to 1250 euro. To stypendium i praca na pół etatu. - Wiele osób twierdzi, że poślubia się niemiecką dziewczynę w jednym celu. Ale my się naprawdę kochamy. Zdałem sobie sprawę, że nie znajdę lepszej dziewczyny i nie chcę niczego innego - mówi Malek.
",No image found
            Warszawa: 39-latek zatrzymany za znęcanie się nad swoją konkubiną,"Policjanci z warszawskiego Mokotowa zatrzymali 39-latka w związku ze znęcaniem się nad konkubiną. Mężczyzna miał wszczynać awantury m.in. za to, że kobieta nie chciała mu kupić czołgu w internetowej grze strategicznej - powiedział rzecznik mokotowskiej policji asp. szt. Robert Koniuszy.","Według informacji śledczych 39-letni Tomasz S. od co najmniej trzech lat znęcał się psychicznie nad swoją 41-letnią konkubiną. - Mężczyzna poniżał ją, wymyślał oraz niszczył sprzęty gospodarstwa domowego - poinformował rzecznik mokotowskiej policji.
- Każdy powód do awantury był dobry. Kobieta wracała z pracy, z której utrzymywała partnera i musiała zajmować się wszystkim w mieszkaniu. W zamian za to dostawała wiązankę gorzkich słów na swój temat - wskazał policjant.
Do zatrzymania mężczyzny doszło w minioną sobotę, 14 grudnia. - Do mieszkania zostali wezwani mundurowi, poszło o to, że kobieta nie chciała kupić konkubentowi czołgu w internetowej grze strategicznej. Mężczyzna domagał się świątecznego prezentu - podkreślił Koniuszy, dodając, że gdy 41-latka odmówiła, zaczął się nad nią znęcać psychicznie używając wyzwisk i wulgaryzmów. 
- Mężczyzna nie zmienił swojego zachowania nawet w obecności policjantów. Nadal wyzywał zgłaszającą i groził jej. Wobec powyższego został zatrzymany i trafił do policyjnego aresztu - podał policjant.
Kobieta opowiedziała policjantom, że dzień wcześniej mężczyzna wszczął awanturę, ponieważ pokrzywdzona, wracając z pracy, zapomniała kupić wodę.
Tomasz S. usłyszał zarzut znęcania się psychicznego nad konkubiną. Policjanci założyli 39-latkowi ""niebieską kartę"". - Okazało się, że zatrzymany w przeszłości był już objęty tą procedurą - dodał funkcjonariusz.
Za to przestępstwo może mu grozić nawet do pięciu lat więzienia. 
Źródło: PAP 
",utpauezvdi.jpg
            Papież Franciszek zniósł tajemnicę papieską ws. nadużyć seksualnych,"Papież Franciszek  zdjął tajemnicę papieską z postępowań dotyczących nadużyć seksualnych wobec nieletnich popełnionych przez duchowieństwo, a także przedstawicieli władz kościelnych, którzy próbują tuszować takie czyny.","Watykan ogłosił tekst instrukcji w sprawie tajemnicy postępowań. Celem zawartych w niej postanowień jest, jak wyjaśniono, zniesienie ""tajemnicy papieskiej"" w przypadku takich postępowań i nałożenie ""tajemnicy urzędowej"" przy jednoczesnym zapewnieniu ""dobrego imienia osób zaangażowanych"".
Ostatni, piąty punkt dokumentu stwierdza: ""Temu, kto zgłasza taką sprawę, kto twierdzi, że został poszkodowany, a także świadkom nie można narzucić zobowiązania do milczenia w kwestiach ją dotyczących"".
(MW)
",papiez-franciszek.jpg
            Lubuskie: Dwaj policjanci ranni w pościgu. Sprawca wypadku w areszcie,"Do aresztu trafił 26-latek, który podczas ucieczki przed policją uderzył w radiowóz. Ranni zostali dwaj funkcjonariusze. Młody człowiek, którego ścigali w pow. nowosolskim (Lubuskie) był pod wpływem narkotyków – poinformował rzecznik lubuskiej policji Marcin Maludy.","26-latek odpowie za uszkodzenie ciała, ucieczkę i niezatrzymanie się do kontroli, posiadanie narkotyków i wywieranie wpływu na funkcjonariusza policji. W areszcie spędzi najbliższe trzy miesiące. Podczas tej interwencji policjanci byli zmuszeni oddać strzał ostrzegawczy – dodał Maludy.
Do pościgu doszło w sobotę (14 grudnia br.) wieczorem w pow. nowosolskim. Miał on swój początek w Kożuchowie, gdzie policjanci chcieli skontrolować kierowcę lancii, który zaparkował na pasie zieleni, a pojazd miał liczne uszkodzenia. Kiedy jego kierowca zauważył funkcjonariuszy zaczął uciekać.
Pomimo użytych sygnałów świetlnych i dźwiękowych, mężczyzna nie zatrzymał się. Do pościgu przyłączyli się dzielnicowi, którzy wykorzystując radiowóz utworzyli blokadę na jednej z dróg. Jadąca od strony Kożuchowa z ogromną prędkością lancia uderzyła w radiowóz, z którego nie zdążyli wysiąść policjanci.
- 26-latek wysiadł z samochodu i próbował jeszcze uciekać do lasu, jednak bezskutecznie. Po strzale ostrzegawczym został zatrzymany i obezwładniony. W jego aucie były narkotyki. Ranni policjanci zostali zabrani do szpitala. Ich życie na szczęście nie jest zagrożone – powiedział Maludy.
Rzecznik przekazał, że podczas minionego weekendu lubuscy policjanci czterokrotnie byli zmuszeni do sięgania po swoją broń. W dwóch przypadkach policjant i policjantka zostali zaatakowani i uderzeni w twarz. Jak zaznaczył, to pokazuje jak trudna jest policyjna służba.
- Bolesne jest to, że ludzie, którzy poświęcają swoje życie dla innych wciąż muszą zmagać się z takimi sytuacjami. Wskoczymy w ogień, lodowatą wodę, eskortujemy do szpitala, będziemy reanimować, podawać pomocną dłoń, ale w sytuacji, kiedy ktoś podniesie na nas rękę, będziemy walczyć o siebie i o to, aby nasze dzieci nie pozostały bez matki lub ojca – zaznaczył Maludy.
",muihxgpnyq.jpg
            Słupsk: kolejny podejrzany w sprawie zabójstwa Wojciecha N.,"28-letni Adam M. ze Słupska został zatrzymany w sprawie zabójstwa 46-letniego mieszkańca Lęborka Wojciecha N. Jest to czwarta osoba, której postawiono zarzut udziału w tej zbrodni - powiedział rzecznik Prokuratury Okręgowej w Słupsku Paweł Wnuk. Łącznie podejrzanych w tej sprawie jest 7 osób.","- Został mu postawiony zarzut udziału w zabójstwie. Na wniosek prokuratora sąd zastosował wobec podejrzanego środek zapobiegawczy w postaci tymczasowego aresztowania na trzy miesiące - powiedział Wnuk. Adam M. - podobnie jak reszta podejrzanych - nie przyznaje się do winy.
Dotychczas w tej sprawie zatrzymano 10 osób. Czterem zostały postawione zarzuty udziału w zabójstwie, dwóm - poplecznictwa, czyli utrudniania śledztwa i zacierania śladów, przy czym jednej z nich dodatkowo postawiony zarzut posiadania broni gazowej. Siódmej osobie przedstawiono zarzut posiadania narkotyków. Pozostałe trzy zostały przesłuchane w charakterze świadków i zwolnione do domu.
Prokurator Paweł Wnuk przyznał, że podejrzani są znani policji jako osoby związane ze światem przestępczym.
Śledczy nie informują o motywach, którymi kierowali się zabójcy. ""Pojawiły się informacje, że chodzi o rozliczenia finansowe. Nie mogę potwierdzić tych doniesień. Motywy zabójstwa są wciąż badane przez prokuraturę"" - powiedział Wnuk.
Zaginięcie Wojciecha N. zgłosiła 2 grudnia jego żona. Trzy dni później na policyjnej stronie zaginionych umieszczono wizerunek 46-letniego mężczyzny z adnotacją ""daktyloskopowany"". W niedzielę 8 grudnia zakopane zwłoki odkryto w lesie w pobliżu Siemianic pod Słupskiem. Sekcja zwłok wykazała, że przyczyną śmierci było wykrwawienie spowodowane licznymi obrażeniami zadanymi ostrym narzędziem.
Wbrew podawanym początkowo przez media informacjom mężczyzna nie był zawodowym żołnierzem ani pracownikiem służb specjalnych.
Z nieoficjalnych informacji wynika, że Wojciech N. był od kilku lat znany policji. Według jej komunikatu z 2005 r. ""wprowadził do obrotu na terenie pow. lęborskiego znaczną ilość środków odurzających i substancji psychotropowych [...]"". W tamtym czasie zostało również zatrzymanych 12 członków grupy, którą miał kierować. W styczniu 2006 roku Wojciech N. został skazany na 4,5 roku więzienia.
Zespół prasowy KWP w Gdańsku nie udziela w tej sprawie komentarza, zasłaniając się dobrem śledztwa. Prokurator Wnuk powiedział zaś, że ""Prokuratura Okręgowa w Słupsku nie będzie udzielała informacji na temat ewentualnego skazania osób, co do których orzeczone kary mogłyby ulec już zatarciu""
Źródło: PAP 
",qgdharggko.jpg
